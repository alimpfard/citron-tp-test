
به گزارش روابط عمومی فدراسیون قایقرانی، جشنواره آب‌های آرام آقایان رده سنی نوجوانان در مواد کایاک و کانوی 2000 متر به صورت تایم تریل برگزار شد.

قایقرانان تیم‌های تهران، لرستان، مازندران، کردستان و قوا در این رقابت شرکت کردند.

در پایان در بخش کایاک پارسا امیدوار از تهران، محمدجواد هاشمیان از لرستان و مرصاد واحدی از مازندران در رده‌های برتر قرار گرفتند.
در بخش کانو نیز ابوالفضل مشایخی و کمیل خزایی از مازندران و مردین موسوی از کردستان جایگاه اول تا سوم را به خود اختصاص دادند.

در پایان جشنواره از نفرات برتر و مربیانشان با اهدای جوایزی تقدیر به عمل آمد.

کد خبر
364148

