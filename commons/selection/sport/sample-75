
عبدالله قبل از حضور در تشک کشتی ورزش را در رشته‌های شنا، قایقرانی و والیبال در شهرستان بابلسر آغاز و یک ورزشکار ممتاز بود
موحد پس از آن در دوران جوانی به تهران آمد و کشتی را در باشگاه
تهران
جوان آغاز و پس به باشگاه دارائی رفت و تمرینات کشتی خود را زیر نظر استاد
رحمت‌الله غفوریان
پیگیری کرد و خیلی زود به قله شهرت رسید. عبدالله موحد سال‌های 1340 و 1343 در رقابتهای قهرمانی کشور در وزن چهارم به مقام قهرمانی کشور دست یافت.

عبدالله موحد، بی شک یکی از نوابغ تاریخ کشتی جهان است. او جزء معدود قهرمانان کشتی جهان است که در شش سال پیاپی از عنوان قهرمانی خود دفاع کرده اند.

در اسفند سال 1340، به عنوان ذخیره صنعت کاران در وزن 70 کیلو در دیدار دوستانه میان تیم های ملی ایران و شوروی در تهران انتخاب شد و در تیم دوم ایران با زاربگ بریاشویلی قهرمان سرشناس روس کشتی گرفت. موحد این کشتی گیر را برد و نامش بر سر زبانها افتاد.

چندی بعد در جریان مسابقات انتخابی تیم ملی جهت شرکت در مسابقه های قهرمانی جهان در تولیدوی آمریکا (1962) با صنعت کاران مساوی کرد. لیکن کمیته فنی فدراسیون کشتی به رهبری مرحوم حبیب الله بلور رای به حضور صنعت کاران داد که سال قبل قهرمان جهان شده بود. موحد به همراه عبدالله خدابنده (52 کیلو) به عنوان کشتی گیر ذخیره به
آمریکا
اعزام شد.



تیم ملی کشتی آزاد ایران قهرمان جهان در سال ،۱۹۶۵ مسابقات جهانی منچستر. از راست: مرحوم نبی سروری (مربی)،  ابراهیم سیف پور(مدال طلا)، منصور مهدیزاده (مدال طلا)، قره گزلو (رئیس فدراسیون)، محمد خادم حقیقی (دبیر فدراسیون)، محمدعلی صنعتکاران(مدال نقره)، عبدالله موحد(مدال طلا)، محمدعلی فرخیان (مدال نقره)


برای مسابقات جهانی 1963 صوفیه، صنعت کاران به جای امامعلی حبیبی در وزن 78 کیلوگرم کشتی گرفت و موحد برای نخستین بار فرصت حضور در رقابت های جهانی را یافت و در اولین تجربه جهانی کشتی های خوبی گرفت. در کشتی اول به محمود آتالای از ترکیه 2-1 باخت.

در دورهای دوم و سوم به ترتیب بر فرانک اولدتف از آلمان شرقی سابق و نمزل از آلمان غربی با امتیاز پیروز شد و در دور چهارم با اینوولچف بلغاری که در آن زمان قهرمان جهان بود به نتیجه مساوی رسید که به دلیل آنکه امتیازات منفی دو کشتی گیر به شش رسیده بود، هردو حذف شدند و مشترکا در مکان ششم قرار گرفتند.

در المپیک 1964 توکیو، موحد بدون باخت در وزن 70 کیلو پنجم شد. او کشتی گیران انگلیسی، استرالیایی و کره ای را با امتیاز مغلوب کرد و با ایوائو هوریوچی و اینوولچف مساوی کرد.

از سال 1965 و مسابقه های جهانی منچستر درخشش خارق العاده موحد آغاز شد و در این رقابت ها بالاتر از محمود آتالای (ترکیه) و زاربگ بریاشویلی به مدال طلای وزن 70 کیلوگزم دست یافت.

عبدالله موحد در سال 1966 و 1967 دوبار دیگر بر سکوی قهرمانی جهان قرار گرفت و با کارنامه ای درخشان پا به بازی های
المپیک
1968 مکزیکوسیتی نهاد.

در بازی های المپیک او بالاتر از اینوولچف قهرمان مشهور بلغارستان به مدال طلای 70 کیلوگرم رسید. موحد در جهانی 1969 ماردل پلاتا و 1970 ادمونتون هم با غلبه بر تمامی رقبای خود به مدال طلای وزن 68 کیلوگرم دست یافت تا با 6 مدال طلای پی درپی به صف اسطوره های این ورزش بپیوندند و روکوردی جاودان برای کشتی ایران برجای گذارد.

موحد در سال 1971 در رقابت های جهانی صوفیه حضور یافت ولی چهارم شد و در بازی های المپیک 1972 مونیخ هم که آخرین حضور او بود به علت آسیب دیدگی رقابت ها را ترک گفت.

علاوه بر شش مدال طلای جهان و المپیک، عبدالله موحد در بازیهای آسیایی 1966 (بانکوک) و 1970 (بانکوک) هم موفق به کسب مدال طلا شد.

موحد در چهار دوره مسابقات بین المللی کشتی آزاد طی سالهای 1345 تا 1348 در تهران به مقام قهرمانی دست یافت اما اولین تورنمنت بین المللی وی حضور در جام بین المللی و معتبر تفلیس در سال 1962 میلادی و کسب مقام قهرمانی این رقابتها بود.

اسطوره بزرگ کشتی ایران نخستین‌بار در وزن چهارم تیم ملی در رقابتهای جهانی 1965 منچستر به مقام قهرمانی دست یافت و مدالهای طلای این نابغه بزرگ کشتی ایران طی سالهای 1965 تا 1970 میلادی با کسب 8 مدال طلا در رقابتهای المپیک ، جهانی و بازیهای آسیایی بسیار منحصر به فرد شد.

بزرگترین افتخار عبدالله موحد کسب مدال طلای المپیک 1968 مکزیکوسیتی بود.

پروفسور موحد که نخستین‌بار در رقابتهای جهانی 1963 صوفیه تحت هدایت نبی سروری و غفاری صاحب دوبنده تیم ملی شده بود آخرین‌بار در رقابتهای جهانی 1971 اینبار نیز در صوفیه به مقام چهارم دست یافت و در رقابتهای المپیک 1972 مونیخ پایان راه مرد افسانه‌ کشتی ایران در تیم ملی بود که با آسیب دیدگی وی مقابل حریف پانامایی وداع غم انگیزی با دنیای قهرمانی داشت.

عبدالله موحد الگوی فنی کشتی گیران ایرانی در لیست مشاهیر کشتی ایران به‌ همراه مرحوم جهان پهلوان غلامرضا تختی در رتبه اول و در لیست
مشاهیر کشتی دنیا در قرن بیستم
در جایگاه یازدهم قرار دارد.

موحد علاوه بر ورزش در تحصیلات نیز مدارج ترقی را طی کرده است و یکی از کشتی‌گیران تحصیلکرده است که دوره فوق لیسانس را در اواسط دهه 50 میلادی در مدرسه عالی شمیران پشت سرگذاشته و یکی از دانشجویان ممتاز این دوره بوده است و پس از آن دکترای خود را در رشته تربیت بدنی اخذ کرد.[
دیدار عبدالله موحد با ملی‌پوشان کشتی
]

افتخارات عبدالله موحد:


1962 - جهانی تولیدو (ذخیره صنعتکاران) - 70 کیلو گرم

1963 - جهانی صوفیه (نفر ششم مشترک با اینوولچف از بلغارستان) - 70 کیلو گرم

1964 - المپیک توکیو (نفر پنجم مشترک با کشتی گیرانی از آمریکا، کره جنوبی و شوروی)

1965 - جهانی منچستر، 70 کیلو گرم، طلا (نفر دوم، آتالای از ترکیه و سوم زاربک بریاشویلی از شوروی)

1966 - جهانی تولیدو، 70 کیلو گرم، طلا (نفر دوم ایوائو هوریوچی از ژاپن و سوم آکرالی از ترکیه)

1967 - جهانی دهلی، 70 کیلو گرم، طلا (نفر دوم بریاشویلی از شوروی و سوم ولچف)

1968 - المپیک مکزیکو، 70 کیلو گرم، طلا (نفر دوم ولچف از شوروی و سوم سری تر دانزان داریا از مغولستان)

1969 - جهانی مارادل پلاتا، 68 کیلو گرم، طلا (نفر دوم ولچف و نفر سوم نودار خوخا شویلی از شوروی)

1970 - جهانی ادمونتون، 68 کیلو گرم، طلا (نفر دوم یوسینف از بلغارستان و نفر سوم داگلاس از آمریکا)

1971 - جهانی صوفیه، 68 کیلو گرم، چهارم (نفر اول دال گیبل از آمریکا)

1972 - المپیک مونیخ، موحد آغازی خوب داشت اما به دلیل آسیب دیدگی ادامه نداد. (نفر اول گیبل از آمریکا)


عبدالله موحد با دریافت 6 مدال طلا از مسابقه های قهرمانی جهان و المپیک ( 70-69-68-67-66-1965) برای همیشه از صحنه قهرمانی کناره گیری کرد.

کد خبر
46995

