
به گزارش سایت رسمی فدراسیون فوتبال، مسابقه دو تیم استقلال تهران و تراکتورسازی تبریز روز 19 اردیبهشت ماه در ورزشگاه آزادی برگزار شد و تخلفاتی رخ دادکه کمیته انضباطی رای‌های خود را در این خصوص صادر کرد.

سید مهدی رحمتی
، دروازه بان تیم استقلال به دلیل تحریک تماشاگران، فحاشی و اهانت به سرمربی تیم حریف و سعی برای ایجاد درگیری طبق بندهای 8  و 9 و تبصره ذیل ماده 65 و ماده 55 آیین‌نامه انضباطی به دو جلسه محرومیت از همراهی تیم خود در مسابقات لیگ برتر محروم شد. این رای قطعی است. همچنین رحمتی به پرداخت 100 میلیون ریال جریمه نقدی نیز محکوم شد که این رای قابل تجدید نظر است.

به دلیل تخلفات تماشاگران تیم
استقلال تهران
مبنی بر پرتاب اشیا به نیمکت حریف، درگیری با تماشاچیان خودی و فحاشی شدید به سرمربی تیم حریف با تهدید، باشگاه استقلال طبق مواد 78 و 79 آیین‌نامه انضباطی به برگزاری یک دیدار بدون تماشاگر در رده لیگ برتر و پرداخت 300 میلیون ریال جریمه نقدی محکوم شد. این رای قابل تجدید نظر است.

تیم تراکتورسازی تبریز به خاطر فحاشی تماشاگرانش، اهانت به داور و دروازه‌بان تیم حریف به تذکر کتبی و پرداخت 100 میلیون ریال جریمه نقدی محکوم شد. این رای قطعی است.

گفتنی است؛ اجلال نصیری از عوامل باشگاه
تراکتورسازی تبریز
به دلیل دخالت در امور برگزاری، ورود غیر قانونی به زمین بازی، ایجاد تشنج و درگیری، تشدید تشنج با فحاشی به عوامل تیم حریف طبق مواد 65، 66، 55، 15 و 16 آیین‌نامه انضباطی به سه ماه محرومیت از هرگونه فعالیت مرتبط با فوتبال و پرداخت 300 میلیون ریال جریمه نقدی محکوم شد. این رای قابل تجدید نظر است.

لازم به ذکر است، سیروس دین محمدی و محمد نوازی از کادر فنی تیم استقلال به دلیل پاسخگویی به فحاشی و اهانت اجلال نصیری، طبق ماده 63 آیین‌نامه انضباطی به تذکر کتبی  با درج در پرونده محکوم شدند. این رای قطعی است.

گفتنی است، کمیته انضباطی از خویشتن‌داری
امیر قلعه‌نویی
، سرمربی تیم تراکتورسازی تبریز که موجب جلوگیری از تشدید تشنج شده است و از همکاری فرزاد مجیدی، سرپرست تیم استقلال تهران قدردانی می‌کند.

کد خبر
334249

