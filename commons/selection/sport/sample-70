
فولاد اهواز یکی از تیم‌های خوزستانی حاضر در
لیگ برتر ایران
است که در چند سال اخیر توانسته با کشف و پرورش بازیکنان بومی و مستعد ضمن کسب عناوین مختلف، نامی برای خود در عرصه فوتبال فراهم کند.

این باشگاه با داشتن مدارس حرفه‌ای
فوتبال
با استفاده از مربیان خارجی، توانسته بازیکنان مطرحی  به فوتبال کشور معرفی کند.

فولاد خوزستان تیمی است که تا قبل از سقوط و انحلال تیم فوتبال جنوب اهواز کسی از آن اطلاعی نداشت. در اصل این تیم جنوب اهواز بود که پروانه باشگاه فوتبال خود را در سال ۱۳۷۴ به فولاد خوزستان فروخت تا این تیم بتواند در لیگ سراسری ایران بازی کند.

فولاد خوزستان فعالیت خود را از سال ۱۳۶۵ و با تشکیل یک تیم فوتبال آغاز کرد. این تیم که زیر نظر شرکت ملی فولاد اداره می‌شد، با گردهم آوردن جمعی از جوانان با استعداد و گمنام منطقه کار خود را از دسته چهارم اهواز شروع کرد و با گذراندن یک مسیر ۶ ساله به دسته اول باشگاه‌های اهواز رسید و در سال ۱۳۷۰ قهرمان این رقابت‌ها شد.


 
رویدادهای ۱۰ دوره لیگ برتر فوتبال ایران
/
یازدهمین دوره لیگ برتر فوتبال
/
دوازدهمین دوره لیگ برتر
/ 



تاریخچه فوتبال
/
تاریخچه فوتبال در ایران
/



زندگینامه مربیان فوتبال ایران
/
زندگینامه فوتبالیست‌های ایران
/
پرافتخارترین مربیان لیگ فوتبال ایران


این تیم ۲ سال بعد به لیگ دسته دو خوزستان راه یافت. در اولین فصل حضورش در دسته یک قهرمان شد و به یک رده بالاتر راه یافت. در دومین سال حضورش در لیگ یک خوزستان (۱۳۷۴) قهرمان شد.


فولاد برای راه یابی به لیگ کشور باید در مسابقات منطقه‌ای شرکت می‌کرد. اما انحلال تیم جنوب باعث شد تا فولاد بدون شرکت در مسابقات منطقه‌ای جایگزین این تیم در لیگ ۲ شود.

این تیم در سال ۱۳۷۵ با مربیگری همایون شاهرخی توانست به همراه سایپا جواز صعود به دسته یک را به دست آورد.

فولاد در فصل‌های ۱۳۷۶ تا ۱۳۷۹ توانست بقای خود را برای ماندن تضمین کند، ولی در اولین فصل حضور در لیگ حرفه‌ای به مقام سوم لیگ دست یافت. در سال ۱۳۷۸ فولاد با استخدام یک مربی کروات به نام وینگو بگوویچ و توجه ویژه وی به بازیکنان جوان، طی یک دوره ۴ ساله به تیمی قابل احترام و مدعی تبدیل شد. علاوه بر این ملی پوشان بسیاری را به تیم‌های ملی معرفی کرد.

در فصل ۱۳۸۶-۸۷ پس از اینکه فولاد نتوانست جواز حضور در لیگ برتر را به دست آورد با خرید امتیاز تیم سپاهان نوین اصفهان که تازه لیگ برتری شده بود به جای این تیم راهی مسابقات لیگ برتر شد.

فولاد خوزستان در کارنامه خود ۱ مقام قهرمانی در فصل ۸۳-۸۴  و ۲ نایب قهرمانی در فصل‌های ۸۰-۸۱ و ۸۳-۸۴ دارد.

این تیم در سیزدهمین لیگ برتر هم به مقام قهرمانی رسید:
پایان لیگ برتر سیزدهم با قهرمانی فولاد خوزستان


کد خبر
66294

