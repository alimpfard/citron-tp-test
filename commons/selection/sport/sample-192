
به گزارش روابط عمومی فدراسیون شطرنج، در ادامه رقابت‌های شطرنج قهرمانی بانوان جهان و در مرحله پلی‌آف، «میترا حجازی‌‌پور» که در دیدارهای قبلي به یک برد و یک باخت دست یافته بود، در دو بازی سریع مرحله پی‌آف ابتدا حریفش را شکست داد، اما در دیدار بعدی مغلوب شد تا رقابتش با نماینده
روسیه
ادامه داشته باشد.

تنها نماینده باقی مانده
ایران
در مسابقات شطرنج قهرمانی جهان در دو دیدار تکمیلی نخست، علی‌رغم پیش افتادن از حریف موفق نشد از سد این حریف روس عبور کند. وی در ادامه در بخش سریع یک برد و یک باخت کسب کرد تا کار به بخش برق‌آسا کشیده شود. در دیدارهای برق‌آسا نیز حجازی‌پور صاحب یک برد و یک تساوی شد تا تکلیف بازیکن صعودکننده در بازی رستاخیز مشخص شود. در این بازی حجازی‌پور علی‌رغم برتری نسبت به حریف زمان را از دست داد و از گردونه رقابت‌ها کنار رفت.

پیشتر سارا السادات خادم‌الشریعه، نایب قهرمان مرحله دوم رقابت‌های جایزه بزرگ بانوان جهان، با یک شکست و یک تساوی در مرحله پلی‌آف بخش نخست رقابت‌ها از راه‌یابی به دور دوم بازماند.

آتوسا پورکاشیان نیز با کسب یک پیروزی و یک شکست حذف شده بود تا بدین ترتیب پرونده نمایندگان ایران در رقابت‌های قهرمانی شطرنج زنان جهان بسته شود.

مسابقات
شطرنج
قهرمانی زنان جهان 23 بهمن ماه، با شرکت 63 شطرنج‌باز زن برتر جهان درهتل اسپینانس پالاس تهران آغاز شده است و همچنان ادامه دارد.

 

کد خبر
362026

