
خانواده‌اش در 3 سالگی به
تهران
مهاجرت  کرد و در خیابان آبشار در بازارچه نایب‌السلطنه سکونت کردند. پدرش همان  حرفه‌ای که در گیلان داشت (خرید فروش برنج و چای) را انجام می‌داد.

وی کلاس اول را در دبستان امیرمعزی تحصیل کرد و بعد تا ششم را در دبستان  اعتضاد واقع در کوچه خشتی همان محله ادامه داد. سپس به دبیرستان بدر در  بازارچه نواب رفت و سرانجام در
دانشگاه تهران
در رشته علوم تربیتی مشغول به ادامه تحصیل شد.

محمد فرهنگدوست علی‌رغم پیشرفت در ژیمناستیک به ورزش کشتی روی آورد و با ماهی ۲۵ ریال به عضویت باشگاه تهران‌جوان درآمد.

وی سال ۱۳۵۰ در مسابقات بی‌وزن باستانی صاحب بازوبند پهلوانی
دانشگاه‌های ایران
شد. اما پیش از آنکه رسماً کشتی‌گیر شود، با بچه‌محل‌ها پوشال می‌خریدند  از کوچه حاجب‌الدوله و روی آن گونی می‌انداختند و در زیرزمین کشتی  می‌گرفتند.

وی در 15 سالگی توسط ناصر سلطانی (دروازه‌بان دارایی) که در مدرسه معلم  ورزش وی بود، به باشگاه تهران‌جوان رفت. در نوجوانی در مسابقات قهرمانی  کشور به محمد خادم باخت و نقره گرفت.

فرهنگ‌دوست شیفته کشتی فرنگی بود. در رقابت‌های انتخابی برای مسابقات  جهانی ۱۹۶۶ تولیدو، در ۲۰ سالگی مقابل رسول میرمالک قرار گرفت. آنها ۳۵  دقیقه کشتی گرفتند که رکوردی دست‌نیافتنی در مسابقات انتخابی محسوب می‌شود.

در دقیقه 35 بالاخره فرهنگ‌دوست امتیاز گرفت و مسافر رقابت‌های جهانی شد. در مسابقات جهانی ۱۹۶۷ رومانی نیز چهارم شد.


ازراست  - احمد فیلی پور(مربی)- اسمعیل عربی زاده- محمد حسن محبی - محمد فرهنگ  دوست (سر مربی)- علیرضا سلیمانی- خدابخش عفت دار- ابوالفضل حسین پور (مربی )
نشسته از راست- رسول کلهر- محمد رضائی- رسول حسینی- محمد یعقوب زاده- محمد اسماعیل پور

در کارنامه او پیروزی ضربه فنی مقابل نوابغی چون دانیل روبن (مدیر برگزاری مسابقات کشتی
المپیک
لندن)، پیروزی ضربه فنی مقابل آدولف زیگر و برتری در برابر روسلان آشور علی‌یف (شوروی) و غلبه بر منصور برزگر ثبت شده‌است.

فرهنگ‌دوست برای المپیک ۱۹۶۸ مکزیکوسیتی نیز به راحتی انتخاب شد. اما در  آخرین روزهای اردو به دستور تیمسار خسروانی برای صرفه‌جویی در هزینه‌ها،  از تیم ۶ نفره کشتی فرنگی حذف شد.

وی خیلی زود در کشتی آزاد نیز دوبنده تیم ملی را پوشید و از سد منصور  برزگر نیز گذشت. سال ۱۹۷۰ در ادمونتون بدون اینکه با وین ولز آمریکایی و  قهرمان این وزن کشتی بگیرد روی سکوی دوم ایستاد.

سال بعد نیز همین مدال را تکرار کرد. اما بر سر این مدال نقره در سال ۱۹۷۱ جنجال فراوانی به‌پا شد.

ماجرا  از این قرار بود که اگر نقره به او می‌رسید، بلغارستان از نایب قهرمانی در  رده‌بندی تیمی بازمی‌ماند. مطابق امتیازشماری در جدول، او دوم شده بود اما  هنگام اعلام برندگان مدال، نام او را به عنوان نفر سوم خواندند و نقره را  دادند به نوداویچ امبروس از رومانی.

فیلا
در  پاسخ به اعتراض ایران، قول پیگیری داد اما این تحقیقات، حدود 4 دهه به  تعویق افتاد و سرانجام پیش از مرگ فرهنگدوست، فدراسیون جهانی کشتی در  بایگانی پایگاه خبری خود، اشتباه سال ۱۹۷۱ را تصحیح کرد و مقابل نام  فرهنگدوست، مدال نقره را به ثبت رساند.

فرهنگ‌دوست سال ۱۹۷۲ از ناحیه گردن و مقابل رقیب روسی در تورنمنت رومانی  به شدت ضربه خورد. مرحوم دکتر اسفندیار شهرستانی توصیه کرد که ورزش را  کنار بگذارد. وی ابتدا نپذیرفت اما تشدید مصدومیت، او را ناگزیر، از دنیای  قهرمانی جدا کرد.

وی غیرمترقبه‌ترین شکست را در بازی‌های آسیایی ۱۹۷۰ بانکوک متحمل شد و  مدال طلا را از دست داد. او مقابل یوشیدا از ژاپن در گرمای ۴۵ درجه روی تشک  نایلونی که خیس از عرق بود، در سه دقیقه سوم هنگام زیرگیری لیز خورد تا  تک‌امتیاز مسابقه به نام رقیب ثبت شود.

محمد فرهنگ‌دوست کشتی‌گیر آزادکار و نایب قهرمان دو دوره از مسابقات  کشتی جهان و بازی‌های آسیایی در سال 1391 به علت بیماری سرطان معده در کشور  کانادا درگذشت.

بخشی از خاطرات محمد فرهنگ‌دوست قبل از مرگ:


«من در وزن ششم کشتی می‌گرفتم. وقتی که مسابقه المپیک سال 1968 مکزیک  را حذفش کردند من از کشتی فرنگی به کشتی آزاد آمدم.  بعداً در کشتی آزاد هم  ابرقدرتی بود، مثل آقای موحد در وزن 68 کیلوگرم که من واقعاً زورم به  ایشون نمی‌رسید.  ایشان پهلوانی بود که تاریخ به خودش ندیده‌بود.  من به  وسیله‌ی مربی‌ام، استاد
رحمت‌الله غفوریان
که نمی‌توانم بگویم شادروان چون آدم‌های خوب نمی‌میرند.  آدم‌های خوب  همیشه یادشان هست. ما هیچ‌وقت نمی‌گوئیم مرحوم فردوسی یا مرحوم خیام.  باور  کنید این مرد در میان کشتی‌گیران یک اسطوره‌ای بود.  بعد که اوزان تغییر  کرد من رسیدم به 72 کیلوگرم.  وزنم را کم نکردم و رفتم به 74 کیلوگرم.  خوشبختانه اولین مورد در مسابقات جهانی سال 1969 آرژانتین انتخاب شدم و  کشتی‌گیرهای بسیار قدرتمند و خوب آن تاریخ در آن سال شرکت داشتند. بعد  همینطور ادامه دادم و در مسابقات شرکت کردم و اولین مورد ششم جهان شدم، چون  تبحری نداشتم.»


افتخارات ورزشی محمد فرهنگدوست:


۷۰ کیلو: حضور در مسابقات جهانی کشتی فرنگی؛ ۱۹۶۶ تولیدو

۷۰ کیلو: کشتی فرنگی قهرمانی جهان ۱۹۶۷ بخارست - چهارم

۷۴ کیلو: کاپ تاتراس ۱۹۶۹ زاکوپان لهستان - طلا

۷۴ کیلو: کاپ تفلیس ۱۹۶۹ شوروی - برنز

۷۴ کیلو: مسابقات جهانی ۱۹۷۰ ادمونتون - نقره

۷۴ کیلو: بازی‌های آسیایی ۱۹۷۰ بانکوک - نقره

۷۴ کیلو: مسابقات جهانی ۱۹۷۱ صوفیا - نقره


کد خبر
177235

