
این جام در ابتدا «جام ژول ریمه» نام داشت و پس از آن که
برزیل
با فتح جام‌جهانی 1970  سه دوره فاتح جام شد، جام زرین ژول ریمه برای همیشه در کشور برزیل باقی ماند.

به همین دلیل
فیفا
تصمیم گرفت جام قهرمانی جدیدی جایگزین آن کند. در پی فراخوان فیفا،
53 طرح به مقر فیفا در زوریخ رسید.

سرانجام در 5 آوریل 1971، طرح یک مجسمه‌ساز ایتالیایی به نام «سیلویوگازانیکا» انتخاب شد. طرح این جام جدید که از طلای ناب ساخته شده و 15 اینچ ارتفاع دارد، عبارت است از دو بازیکن فوتبال که کره زمین را بر بالای دستشان بلند کرده‌اند.


جام جدید با صرف هزینه یک میلیون فرانک سوئیس در کارگاه طلاسازی برتونی ایتالیا ساخته شد و نام جام‌جهانی فیفا بر آن نهاده شد.

برخلاف جام ژول ریمه که پس از سه بار قهرمانی برزیل برای همیشه به این کشور اهدا شد، جام‌جهانی فیفا پس از قهرمانی هر کشور به مدت چهار سال در اختیار کشور مزبور قرار می‌گیرد و سپس فیفا یک جام بدلی به رسم یادبود به آن کشور اهدا می‌کند.

در سال 2010 یک الماس طبیعی نیز به شکل توپ فوتبال زینت بخش جام جهانی 2010 شد.

شرکت جواهرسازی بین‌المللی شیمانسکی
 
آفریقای جنوبی
 
اعلام کرد، این کشور بزرگ‌ترین الماس ویژه جام جهانی 2010 را برای زینت بخشدن به این جام تولید و ارائه کرده است.

یک جواهرساز ژوهانسبورگی هم اعلام کرده بود که در این الماس بزرگ سه میلیون دلاری، شش هزار و 620 قطعه الماس سفید و دو هزار و 640 الماس سیاه به کار رفته است.

این الماس سه هزار و 500 قیراطی به شکل توپ فوتبال است و دو کیلو و 200 گرم وزن دارد و قرار بود در طول مدت برگزاری
 
جام جهانی 2010
 
به مدت یک ماه  به نمایش درآید. 

کد خبر
109680

