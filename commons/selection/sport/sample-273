


پس از اتفاقاتی که پیرامون باشگاه ریشه‎دار ابومسلم خراسان رخ داد و حضور مدیران غیر بومی وابسته در این باشگاه جمعی از پیشکسوتان این باشگاه نسبت به سرنوشت فوتبال خراسان احساس خطر کرده و در صدد ایجاد قطبی سوم در فوتبال استان در کنار تیم‎های پیام و ابومسلم برآمدند، بر همین اساس باشگاهی جدید در تابستان سال 90 با نام سیاه‎جامگان ابومسلم توسط محمدرضا عباسی، پیشکسوت و مدیرعامل سابق باشگاه ابومسلم که مالکیت قانونی باشگاه ابومسلم را نیز در اختیار دارد تشکیل شد.

این باشگاه با خرید امتیاز در لیگ دسته دوم فوتبال کشور کارش را آغاز کرد. مرحوم سید کاظم غیاثیان، مربی و کاپیتان سابق ابومسلم هدایت این تیم را برعهده گرفت و
خداداد عزیزی
، غزال تیزپای
فوتبال
کشور به عنوان مدیرفنی عهده دارد مسایل فنی باشگاه شد.

تیم در فصل 90-91 توانست در رده چهارم لیگ دسته دوم کشور قرار گیرد. در دومین سال تشکیل باشگاه سیاه‌جامگان محمدرضا مهاجری، بازیکن سابق
ابومسلم
هدایت تیم را عهده دارد شد و تیم در فصل 91-92 با اقتدار و بدون تحمل حتی یک شکست در مشهد قهرمان گروه خود شد و به لیگ دسته اول صعود کرد.

تیم فوتبال سیاه‌جامگان ابومسلم در اولین فصل حضور خود در لیگ دسته اول علیرغم اینکه تیمش را برای صعود نبسته بود شگفتی ساز شد و خود را به عنوان یکی از مدعیان صعود مطرح کرد و با کسب 45 امتیاز از 24 بازی در رده دوم گروه الف مسابقات لیگ دسته اول فصل 92-93 جای گرفت و به پلی آف مسابقات راه یافت.


لیگ برتر فوتبال ایران


اين تیم در این مرحله در مقابل تیم متمول پیکان در دیدار رفت در تهران به تساوی بدون گل دست یافت و در دیدار برگشت با نتیجه 3 بر یک شکست خورد و علیرغم شایستگی از صعود بازماند.

در دیدار برگشت تیم‌های سیاه‌جامگان و پیکان برای اولین بار پس از 8 سال که تیم‌های مشهدی دوران افول خود را سپری می‌کردند ورزشگاه 5 هزار نفری تختی مشهد بیش از ظرفیت خود پذیرای تماشاچیان مشهدی بود و نزدیک به 7 هزار نفر را در خود جای داد، همچنین بنابراعلام سازمان‌های مربوطه این دیدار که از شبکه‌های ورزش و خراسان رضوی به صورت زنده پخش شد، نزدیک به 4 میلیون بیننده تلویزیونی داشت.

مشکی پوشان در پایان لیگ برتر هفدهم به دسته یک سقوط کرد.


سیاه‌جامگان، مشکی‌پوشان شد


 



منبع: siahjamegan-abomoslem.ir

کد خبر
303975

