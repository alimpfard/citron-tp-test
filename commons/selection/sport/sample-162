
برادران میرس که عاشق
فوتبال
بودند برای نخستین‌بار تصمیم گرفتند تیمی جدید را تاسیس کنند.

آنها پس از بررسی تمام جوانب کار و مذاکره با مسئولان استمفوردبریج ابتدا باشگاه چلسی را بنا نهادند و بعد از طریق یک معامله تجاری این ورزشگاه را که در غرب
لندن
است، را خریداری کردند.

لباس اصلی آنها به رنگ آبی می‌باشد و لقب چلسی در
انگلیس
آبی‌های لندن است.

ورزشگاه این تیم استمفوردبریج نام دارد و خیلی زودتر از خود باشگاه تاسیس شده است.

این ورزشگاه در ۲۸ آوریل سال ۱۸۷۷ به صورت رسمی افتتاح شد و ۲۸ سال سالنی برای تشکیل جلسات و گفت و گوهای مهم ورزشکاران لندنی بود.


در سال۱۹۰۴ مالکیت ورزشگاه تغییر کرد و با این جابجایی مساحتی جدید و پهناور به تاسیسات قبلی اضافه گردید.

در ابتدا استمفوردبریج به زمینی برای تمرین باشگاه فولام تبدیل شد، اما پس از چندی باشگاه فولام از ادامه حضور در این ورزشگاه منصرف شد و این انصراف باعث تشکیل تیمی به اسم چلسی شد.

از زمانی که در نیمه سال 2003 باشگاه توسط رومن آبراموویچ، بیلیونر روسی خریداری شد، هواداران چلسی شاهد اوجگیری ناگهانی آبی‌های لندنی بوده‌اند.

آبراموویچ با صرف هزینه‌‌های گزاف در خرید بازیکنان بزرگ، چلسی را در اولین حضور خود به نایب‌قهرمانی لیگ برتر در فصل 04- 2003 رساند. مهاجمان ارزشمندی چون شوچنکو و دروگبا و هافبک‌هایی چون لمپارد و بالاک در این تیم مطرح بازی می‌کنند.

با ورود خوزه مورینیو مربی نامدار پرتغالی در سال 2004، چلسی به موفقیت خود تداوم بخشید و  شاگردان وی در فصل 05-2004 فاتح
لیگ برتر
شدند.  وی پس از 3 سال از استنفورد بریج و آبی‌های لندن خداحافظی کرد.

این موفقیت شیرهای جوان در فصل 06- 2005 نیز تداوم داشت و آنها برای دومین سال پیاپی قهرمانی لیگ برتر را از آن خود کردند.


هر چند چلسی قهرمانی فصل 08 - 2007 را به منچستریونایتد واگذار کرد، اما با انبوهی از ستارگان و یک مربی نابغه همچنان یکی از مدعیان بی چون و چرای قهرمانی در اروپا و انگلیس است.

افتخارات تیم چلسی:


۲ بار قهرمانی لیگ جزیره

2 بار قهرمانی دسته دوم جزیره

۵ بار نایب قهرمان دسته دوم جزیره

۴ بار نایب قهرمان جام اتحادیه

۴ بارقهرمان جام اتحادیه

۲ بار قهرمان جام حذفی

۲ بار قهرمان جام برندگان جام اروپا

۱ بار قهرمان سوپر کاپ اروپا


کد خبر
63752

