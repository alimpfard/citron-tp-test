
به گزارش خبرنگار مهر،
کنفدراسیون فوتبال آسیا
به تازگی آمار کشورهایی که صاحب مجوز حرفه ای سازی شده اند را منتشر کرده است. استانداردسازی باشگاه های آسیایی از چندین سال پیش در دستور کار AFC قرار گرفت تا بر اساس آیتم های مختلف، مسائل سخت افزاری و نرم افزاری فوتبال را توسعه ببخشد و باعث پیشرفت فوتبالی و مالی این رشته در سراسر قاره شود.

کنفدراسیون فوتبال آسیا برای الزامی کردن حرفه ای سازی، سهمیه کشورهای مختلف در لیگ قهرمانان آسیا را بسته به رعایت این قوانین و مقررات کرده است ولی نکته عجیب اینجاست که از ۱۹ باشگاه ایرانی که برای حرفه ای سازی درخواست پذیرش داده اند، فقط ۶ باشگاه موفق به اخذ آن شده اند.

استقلال تهران، پرسپولیس، استقلال خوزستان، ذوب آهن، فولاد خوزستان و گسترش فولاد ۶ باشگاهی هستند که کنفدراسیون فوتبال آسیا مجوز حرفه ای آنها را تایید کرده است. در این لیست حتی نام باشگاه هایی مثل سپاهان و تراکتورسازی دیده نمی شود.

کشورهای چین و ژاپن در این عرصه پیشتاز هستند. ژاپن برای ۴۶ باشگاهش  درخواست اخذ مجوز کرده بود که ۴۵ باشگاه مورد موافقت AFC قرار گرفته است. ۱۹ باشگاه چینی هم که درخواست اخذ مجوز حرفه ای داده بودند با پاسخ مثبت کنفدراسیون فوتبال آسیا مواجه شده است.

نکته جالب اینکه ایران در غرب آسیا هم شرایط خوبی ندارد چرا که ۱۴ باشگاه قطری و ۱۲ باشگاه اماراتی هم مجوز گرفته اند. شرایط ایران در غرب آسیا شبیه به عربستان سعودی است چرا که این کشور هم فقط موفق شده مجوز ۶ باشگاه را بگیرد.

در زیر اسامی کشورهای مختلف، تعداد باشگاه های درخواستی برای کسب مجوز حرفه ای و تعداد باشگاه های مورد قبول می آید:


کد خبر
363325

