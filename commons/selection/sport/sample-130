
فصل گذشته سازمان ليگ در اقدامي جالب و پرنقص اقدام به تقدير از بهترين بازيكن ميدان و بازيكن اخلاق كرد و اين روال در حالي آغاز شد كه به نظر مي‌رسيد يكي ديگر از آيتم‌هاي حرفه‌اي شدن فوتبال ليگ برتر ايران رعايت شد و تداوم خواهد داشت.

پس از آنكه شبكه سبز نتوانست در مزايده حامي مالي سازمان ليگ از پس كانون ايران نوين برآيد و تبليغات محيطي را در دست بگيرد ديگر خبري از تقدير پايان بازي‌ها نشد.

اين اتفاق كه در فصل گذشته با انتقاداتي مواجه بود و دليل اصلي آن نحوه انتخاب بازيكن اخلاق از سوي سازمان ليگ بود. در فصل گذشته آن‌طور كه به نظر مي‌رسيد انتخاب بازيكن اخلاق همواره از تيم بازنده بود و اين موضوع اعتراضات زيادي به دنبال داشت.


وقتي روي خبرنگاران هم حساب كردند.


روال انتخاب بازيكنان برتر و اخلاق تيم‌ها در ليگ برتر در ابتداي شروع رقابت‌ها چندان مشخص نبود و گفته مي‌شود سازمان ليگ و ناظر بازي براي انتخاب آن‌ها تصميم مي‌گرفته در حالي كه مي‌بايست كميته فني براي انتخاب بهترين بازيكن ميدان درنظر گرفته مي‌شد.

پس از اين گمانه‌زني‌ها بحث به آنجا كشيده شد كه شركت نفت سپاهان حامي اين برنامه با كارشناسان خودش صحبت مي‌كند و بازيكنان اخلاق و فني را معرفي مي‌كند.

بهمني مدير روابط عمومي سازمان ليگ در اين‌باره مي‌گويد:«چنين چيزي نبود و ما سعي مي‌كرديم در انتخاب بازيكن برتر و اخلاق، تنوع در كار را لحاظ كنيم.
يعني بعضي وقت‌ها فرم‌هايي را به خبرنگاران حاضر در جايگاه خبرنگاران مي‌داديم و از آن‌ها مي‌خواستيم بهترين بازيكن زمين را انتخاب كنند.»
هرچند كه اين اتفاق به ندرت براي خبرنگاران حاضر در ورزشگاه آزادي رخ مي‌داد اما آن‌طور كه بهمني مي‌گويد براي انتخاب بازيكن اخلاق هم رويه‌اي مشابه انتخاب بهترين بازيكن ميدان داشتيم:«جدا از خبرنگاران، ناظر بازي و مسئولان برگزاري مسابقه هم در تعيين بهترين‌هاي فني و اخلاق به سازمان ليگ كمك مي‌كردند و شركت حامي اين برنامه نظر مستقيمي نداشت.»‌

اما حالا كه اين قضيه تكرار نمي‌شود بهمني خبر از نظر مستقيم
كي‌روش
در بازي‌هايي كه ورزشگاه مي‌رفته داد و مدعي است كي‌روش بهترين بازيكن زمين را انتخاب مي‌كرده، در حالي كه خيلي‌ها فكر مي‌كردند او فقط در حال چرت زدن است. ما در بعضي از بازي‌هايي كه سرمربي تيم ‌ملي حضور داشت از او مي‌خواستيم بهترين بازيكن زمين را انتخاب كند.


پول بعد از سوت پايان است


اما اينكه چرا در فصل جاري رقابت‌هاي ليگ برتر اين برنامه تعطيل شد آن طوري كه مسئولان سازمان ليگ گفته‌اند مربوط به اسپانسرهاست. گويا همين برنامه چند دقيقه‌اي سبب شده تا شركت نفت سپاهان بيشتر از تبليغات دور زمين ديده شود؛ آن هم بدون هزينه‌هاي هنگفت تبليغاتي.

بهمني درباره اين اتفاق اين‌گونه توضيح مي‌دهد: «فصل گذشته شبكه سبز كه حامي ليگ برتر بود به فكر اين ايده افتاد و شركت نفت سپاهان را براي برگزاري برنامه تقدير از بهترين بازيكن زمين و بازيكن اخلاق ترغيب كرد، اما امسال كانون ايران ‌نوين بابت اين برنامه دنبال اسپانسري بود و چون اين برنامه به چشم آمده مي‌خواهند بابت آن درآمدزايي داشته باشند كه منطقي هم به نظر مي‌رسد.»


قرار بود روال شود اما زوال شد


اما طي فصل گذشته اين نقد به سازمان ليگ وارد بود كه تحت هر شرايطي بازيكن اخلاق از تيم بازنده انتخاب مي‌شد و همين موضوع سبب شده بود تا انتخاب بهترين‌ها كمي كليشه‌اي شود:«درست است از كي‌روش و خبرنگاران براي انتخاب بهترين‌ها نظرخواهي مي‌كرديم اما محور برنامه‌ها توسط مسئولان برگزاري تعيين و تبيين مي‌شد.»

بهمني با اين توضيح در دفاع از عملكرد سازمان ليگ در انتخاب بازيكن اخلاق مي‌گويد:«در تمام بازي‌ها، هيات‌هاي فوتبال و ناظران بازيكنان اخلاق را انتخاب مي‌كردند و اين انتخاب با توجه به گزارش داور بازي و بر اساس اخطارهاي زرد و قرمز صورت مي‌گرفت.»

اين مقام مسئول سازمان ليگ مدعي است اين روال تعيين بازيكنان شايد ايراداتي داشت اما چون سال اول بود به خوبي برگزار شد و هدف سازمان ليگ ادامه اين برنامه بود كه متوقف شد:« چند بازي كه حضور ذهن ندارم در آن بازي‌ها بهترين بازيكن ميدان و بازيكن اخلاق از يك تيم بودند.

الان تا جايي كه يادم است بازي استقلال- نفت تهران هر دو بازيكن برتر و اخلاق از نفت تهران انتخاب شدند.»‌

منبع:
همشهري تماشاگر

کد خبر
285853

