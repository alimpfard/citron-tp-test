
به گزارش بي بي سي، فوق ستاره پرتغال قبراق و آماده و در حالی وارد این مسابقات شده بود که با گل کردن آخرین‌ پنالتی بازی
رئال مادرید
با اتلتیکو مادرید تیمش را به یازدهمین قهرمانی اروپا رسانده بود. اما هرچقدر کارنامه رونالدو در رقابت‌های باشگاهی پر و پیمان است، در مسابقات ملی هنوز در حسرت کسب یک قهرمانی است.

رونالدو
با ۱۲۷ بازی ملی از رکورد لوئیس فیگو نیز گذشته است، اما مهم‌ترین کار او در این بازی سانتر دقیقی بود که با ضربه نانی تبدیل به تک گل پرتغال شد.

اما هرچقدر تساوی برای
پرتغال
ناامید ‌کننده بود، برای ایسلندی‌ها رضایت‌بخش به شمار می‌رفت؛ کوچک‌ترین کشوری که تا به حال به جام ملت‌های اروپا راه یافته، با حدود ۳۳۰ هزار نفر جمعیت و بدون حتی یک باشگاه حرفه‌ای.

اما نباید فراموش کرد که این تیم در انتخابی یورو دو بار
هلند
را شکست داد و نتیجه‌ای آبرومند در
فرانسه
، می‌تواند رویای آن‌ها را تکمیل کند.

کریس وادل، کارشناس فوتبال و بازیکن پیشین تیم ملی انگلستان در مورد این تیم گفت: "راستش را بخواهید تمام چیزی که در مورد
ایسلند
می‌شود گفت، "همت" است. آن‌ها در نیمه اول درس فوتبال گرفتند، اما هیچ‌گاه تسلیم نشدند و پاداششان را هم گرفتند، ضمن این که تماشاگرانشان هم دیوانه‌کننده هستند."

 

کد خبر
337118

