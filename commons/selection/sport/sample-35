
اما این پیشنهاد با مخالفت فدراسیون‌های منطقه‌ای مواجه شد. تا دهه شصت قهرمانی
آلمان
از طریق مسابقه بین قهرمانان لیگ‌های منطقه‌ای در بازی‌های گروهی و سپس دیدار فینال مشخص می‌شد.


بایرن مونیخ 
/
بروسیا دورتموند
/
قهرمانان جام حذفی آلمان
/
10 مربی تیم ملی فوتیال آلمان
 
تاریخچه فوتبال زنان آلمان
/ 
فلیکس ماگات
/
یواخیم لو
 /
اوتمار هیتزفلد
/
رودی فولر
 /
برتی فوگتس
/ 
برند شوستر
/
سپ مایر
/ 
 
کلینزمن
/
هارالد شوماخر
/ 
اولیور کان
/
میشائیل بالاک
/
فریتس والتر
/
گرد مولر
/
گونتر نتزر
 /
کارل هاینتس رومنیگه
 /
فرانتس بکن‌بائر
/
اووه زلر
/  
اوتمار هیتزفلد
/
اتو رهاگل
/ 
توماس مولر
/
لوتار هربرت     ماتیوس
/ 
میروسلاو     ماریان کلوزه
/
تیم فوتبال آلمان در یورو 2012
/

در سال ۱۹۶۲ پس از اینکه تیم ملی فوتبال آلمان در جام جهانی شیلی [
آشنایی با تاریخچه جام‌جهانی فوتبال]
در مرحله یک چهارم نهایی بازی‌ها حذف شد، هرمان نوی برگر ،رئیس آن زمان فدراسیون فوتبال آلمان، دوباره پیشنهاد تأسیس بازی های سراسری فوتبال را داد. در ۲۸ جولای آن سال فدراسیون فوتبال در دورتموند رای به برگزاری این مسابقات در فصل ۶۴-۱۹۶۳ را داد.

تاریخچه بوندس لیگا

در ابتدا بوندس لیگا با ۱۶ تیم آغاز به کار کرد که پنج تیم از لیگ جنوب، پنج تیم از لیگ غرب، سه تیم از شمال، دو تیم از جنوب غربی و یک تیم از شهر برلین با هم به رقابت پرداختند. هر تیم در دیدارهای رفت و برگشت به مصاف تک تک تیم های دیگر می رفت و در نهایت تیمی که بیشترین امتیاز را از مجموع دیدارها کسب می کرد، به مقام قهرمانی فوتبال آلمان می رسید.

تیم های اصلی حاضر در بوندس لیگا عبارت بودند از:

منطقه شمال: اینتراخت برانشوایگ، وردربرمن، هامبورگ.

منطقه غرب: بوروسیادورتموند، اف.ث. کلن، مایده ریش (امروز: دویسبورگ)، شالکه ۰۴ و پرویسن مونستر

منطقه جنوب غرب: اف.ث. کایزرزلاترن، اف.ث. زار بروکن

منطقه جنوب: اینتراخت فرانکفورت، کارلسروهه، اف.ث.نورنبرگ. مونیخ ،۱۸۶۰ فا.اف.ب. اشتورتگارت
منطقه برلین: هرتابرلین

تا سال ۲۰۰۱ مسابقات بوندس لیگا تحت نظر فدراسیون فوتبال آلمان و پس از آن زیر نظر لیگ فوتبال آلمان (DFL) برگزار شد.

دهه ۶۰
در فصل ۶۵-۱۹۶۴ هرتابرلین به دلیل پرداخت دستمزدهای بالا به بازیکنانش جریمه و مجبور شد در لیگ منطقه ای (لیگ دسته دوم آن زمان) شرکت کند. در همان فصل باشگاه های کارلسروهه و شالکه ۰۴ هم دو تیم سقوط کننده به دسته پایین تر بودند که هر دو باشگاه به این موضوع اعتراض کردند.

بلافاصله تصمیم گرفته شد که تعداد باشگاه های لیگ به ۱۸ تیم افزایش یافته و در آن فصل هیچ تیمی به دسته دوم نرود. بنابر دلایل سیاسی فدراسیون فوتبال آلمان باشگاه تاسمانیا ۱۹۰۰ را نیز در لیگ جای داد. این باشگاه با وجود شروع فصل با پیروزی، پس از یک فصل، به عنوان بدترین تیم تمام تاریخ بوندس لیگا با هفت رکورد منفی بوندس لیگا (حداقل تعداد گل زده [۱۵] و بالاترین تعداد گل خورده [۱۰۸]، کمترین امتیاز [۸]، کمترین پیروزی [۲]، بیشترین شکست [۲۸]، کمترین تعداد تماشاگر در یک بازی [۸۲۷] و طولانی ترین سری بازی بدون پیروزی [۳۱ بازی پی درپی]) دوباره به دسته دوم سقوط کرد.

در سال ۱۹۶۵ دو باشگاه به نام های بوروسیا مونشن گلادباخ و بایرن مونیخ به دسته اول صعود کردند که پس از مدت کوتاهی بر کل بوندس لیگا تسلط یافتند.

دهه ۷۰
در آغاز دهه ۷۰ بوندس لیگا به دلیل رسوایی تقلب در بازی ها به میزان چشمگیری اعتبار خود را از دست داد که البته در آلمان لطمه زیادی به علاقه فوتبالدوستان و هواداران وارد نکرد، علت آن هم قهرمانی در جام ملت های ۱۹۷۲ اروپا و جام جهانی ۱۹۷۴ در کشور خودشان در مقابل هلند بود.

بوروسیا مونشن گلادباخ به عنوان اولین باشگاه، در این دهه توانست دو سال پیاپی (۷۱ - ۱۹۷۰) قهرمان آلمان شود. بلافاصله پس از آن بایرن مونیخ عنوان قهرمانی را هت تریک کرد (۱۹۷۲ - ۱۹۷۳ - ۱۹۷۴)، که تاکنون فقط باشگاههای مونشن گلادباخ (۱۹۷۵تا ۱۹۷۷) و خود بایرن (۱۹۸۵ تا ۱۹۸۷ و ۱۹۹۹ تا ۲۰۰۱) موفق به تکرار آن شده اند. بهترین پیروزی در تاریخ بوندس لیگا نیز در کارنامه مونشن گلادباخ است که در سال ۱۹۷۸ در مقابل بوروسیا دورتموند۱۲ بر صفر به پیروزی رسید.

دهه ۸۰
در این دهه کاهش چشمگیر تماشاگران در ورزشگاه های آلمان مشاهده شد که علت آن هم بیش از هر چیز انتقال ستاره های بوندس لیگا به لیگ های کشور های خارجی بود، به علاوه ظهور اوباشگری در فوتبال این کشور. در همین زمان به دلیل درخشش و موفقیت بوریس بکر و اشتفی گراف، علاقه  تماشاگران فوتبال بیشتر به سمت ورزش تنیس معطوف شد.

در سال ۱۹۸۶ تعطیلی ۸ هفته ای زمستانی تصویب شد، چرا که در ماه های زمستان بسیاری از ورزشگاه ها غیرقابل استفاده بوده و در نتیجه بازی ها انجام نشده و یا قطع می شدند، به علاوه با این کار با عدم استقبال تماشاگران به علت سردی هوا مقابله می شد.

دهه ۹۰
در سال ۱۹۹۱ فدراسیون فوتبال جمهوری دموکراتیک آلمان به فدراسیون فوتبال جمهوری فدرال آلمان ملحق شد. با ادغام لیگ دو کشور در یکدیگر، باشگاه های اف.ث.هانزاروستوک و دینامودرسدن از لیگ آلمان شرقی وارد بوندس لیگا شدند. بنابراین فصل ۹۲-۱۹۹۱ بوندس لیگا با حضور ۲۰ باشگاه انجام گرفت.

از شروع دهه ۹۰ دوباره بوندس لیگا محبوبیت روزافزونی نزد آلمانی ها پیدا کرد. علت آن از یک طرف موفقیت تیم ملی این کشور بود (مقام اول جهان در سال ۱۹۹۰ و مقام اول اروپا در سال ۱۹۹۶) و از طرفی در رسانه ها در سال های اخیر استفاده های تجاری از بوندس لیگا شد که بعضاً درخشش و محبوبیت بیش از اندازه ستارگان بوندس لیگا را به همراه داشت.

سال

۲۰۰۰ به بعد
در۲۴ آگوست سال ۲۰۰۳ بوندس لیگا چهلمین سال تولد خود را با دیداری بین تیم های هامبورگ و بایرن مونیخ جشن گرفت. در سال ۲۰۰۴ ستاره های قهرمانی لیگ برای عناوین قهرمانی کسب شده در چارچوب بوندس لیگا مرسوم شد.

فصل بعدی بوندس لیگا تحت الشعاع رسوایی تقلب در سال ۲۰۰۵ قرار گرفت که رسوا شدن داوری به نام روبرت هویتسر باعث آن شد و تحقیقات از وی تقلب در فوتبال باشگاهی آلمان را برملا ساخت. هویتسر اعتراف کرد که در بازی های بوندس لیگای ،۲ جام حذفی و لیگ منطقه ای تبانی کرده است. البته هنوز مدرکی دال بر تقلب در مسابقات بوندس لیگای ۱ بدست نیامده است.

در این سالها بوندس لیگا در سطح بین المللی نیز روبه ضعف و زوال آورده است. در ارزش گذاری پنج ساله یوفا، لیگ آلمان پله پله پایین آمده و در حال حاضر در رده لیگ پرتغال و هلند قرار دارد. با این وجود روزبه روز بر تعداد تماشاگران این لیگ افزوده می شود. ۳۰۶ دیدار فصل ۲۰۰۵-۲۰۰۴ را بالغ بر ۵۶/۱۱ میلیون نفر (میانگین ۷۸۱/۳۷ نفر) تماشا کردند، بیش از تماشاگران لیگ های اسپانیا، ایتالیا و انگلیس.

در سطح اروپا نیز بالاترین تماشاگر را باشگاه بوروسیا دورتموند با ۲۳۵/۷۷ نفر داراست. افزایش تعداد تماشاگران، بیش از هر چیز به ورزشگاههای جدیدالتأسیس و یا بازسازی و مدرن شده و نیز علاقه روزافزون به فوتبال مربوط می شود.

هر شنبه راس ساعت چهار و نیم، زمانی است که جزیی از زندگی مردم آلمان شده است. ساعت چهار و نیم شنبه ها هزاران نفر راهی ورزشگاهها می شوند، میلیونها نفر در انتظار شروع گزارش بازی گوش به رادیو داده و یا از طریق تلویزیون بازی های بوندس لیگا را دنبال می کنند. هیچ تئاتر یا اپرایی نتوانسته تا این اندازه باعث همسویی و همصدایی مردم شده و نزد عموم محبوبیت پیدا کند.

رکوردداران گلزنی در بوندس لیگا
۱ - گرد مولر (۱۹۷۹ - ۱۹۶۵)، ۳۶۵ گل (۸۵/۰ گل در هر بازی)
۲ - کلاس فیشر (۱۹۸۸ - ۱۹۶۸) ۲۶۸ گل (۵۰/۰)
۳ - یوپ هاینکس (۱۹۷۸ - ۱۹۶۵) ۲۲۰ گل (۶۰/۰)
۴ - مانفرد بورگسمولر (۱۹۹۰ - ۱۹۶۹) ۲۱۳ گل
(۴۸/۰)
۵ - اولف کرستن (۲۰۰۳ - ۱۹۹۰) ۱۸۲ گل (۵۲/۰)

 

رکوردداران بازی در بوندس لیگا
۱ - کارل هاینتس کوربل (۱۹۹۱ - ۱۹۷۲) ۶۰۲ بازی
۲ - مانفرد کالتز (۱۹۹۱ - ۱۹۷۱) ۵۸۱ بازی
۳ - کلاس فیشتل (۱۹۸۸ - ۱۹۶۵) ۵۵۲ بازی
۴ - میرکو ووتاوا (۱۹۹۶ - ۱۹۷۶) ۵۴۶ بازی
۵ - کلاس فیشر (۱۹۸۸ - ۱۹۶۸) ۵۳۵ بازی
۶ - آیکه ایمل (۱۹۹۵ - ۱۹۷۸) ۵۳۴ بازی
۷ - ویلی نوی برگر (۱۹۸۳ - ۱۹۶۶) ۵۲۰ بازی
۸ - میشائیل لامک (۱۹۸۸ - ۱۹۷۲) ۵۱۸ بازی
۹ - اولی اشتاین (۱۹۹۷ - ۱۹۷۸) ۵۱۲ بازی
۱۰ - اشتفان رویتر (۲۰۰۴ - ۱۹۸۵) ۵۰۲ بازی

قهرمانان آلمان
(بوندس لیگا ۶۴-۱۹۶۳ تا ۲۰۰۶-۲۰۰۵)



در طول تاریخ بوندس لیگا تاکنون فقط یازده تیم توانسته اند مقام قهرمانی را کسب کنند که فقط چهار تا از آنها عناوین خود را در ده سال گذشته به دست آورده اند.
در مقابل در هفت سال اول برگزاری بوندس لیگا هفت قهرمان مختلف دیده می شود، قبل از اینکه بوروسیا مونشن گلادباخ به عنوان اولین تیم، در سال ۱۹۷۱موفق شد برای دومین مرتبه قهرمان این مسابقات شود.

 

تاکنون فقط تیم های بایرن مونیخ، بوروسیا دورتموند، بوروسیا مونشن گلادباخ و هامبورگ توانسته اند دو بار پیاپی قهرمان شوند و فقط مونشن گلادباخ ۱ بار از سال ۱۹۷۵ تا ۱۹۷۷ و بایرن مونیخ ۳ بار از سال ۱۹۷۲ تا ۱۹۷۴ ، ۱۹۸۵ تا ۱۹۸۷ و ۱۹۹۹ تا ۲۰۰۱ موفق به هت تریک عنوان قهرمانی شده اند.

 

اما تاکنون هیچ تیمی نتوانسته چهار بار پیاپی قهرمان بوندس لیگا شود. بایرن مونیخ با دو قهرمانی دوبل (لیگ و حذفی) متوالی دارای رکورد دیگری می‌باشد.

کد خبر
2037

