
استادیوم امام رضا (ع) در زمینی به مساحت ۵/۴ هکتار و با زیربنای حدود ۲۰۰۰۰ متر مربع در تقاطع بلوار خیام و فردوسی و در ضلع شرقی سایت ۱۲ هکتاری مجموعه ورزشی
آستان قدس رضوی
احداث شده است.

این استادیوم علاوه بر پیست دو و میدانی و امکانات موجود در یک استادیوم فوتبال استاندارد (طبق استانداردهای فیفا) مجهز به 10 سالن ورزشی استاندارد ، پارکینگ و امکانات فرهنگی و رفاهی دیگر از قبیل آمفی تئاتر ، سالن‌های سمینار، سالن غذا خوری، موزه افتخارات ورزشی آستان قدس رضوی، کلاس‌های مربیگری و ... می‌باشد.

وجه تمایز استادیوم امام رضا (ع) با سایر استادیوم های داخل کشور در شکل‌گیری سالن‌های ورزشی با عملکردهای متنوع در فضای زیر سکوی تماشاچیان فوتبال می‌باشد.

این مجموعه با گنجايش بيش از 30هزار نفر داراي سقفي از جنس پارچه مخصوص با مساحت پوشش 18000 متر مربع می‌باشد كه توسط يك شرکت فرانسوي نصب شده است.

استادیوم امام رضا (ع) داراي 14 سالن سالن ورزشی مي‌باشد كه مجهز به پیشرفته‌ترین سیستم‌های تاسیساتی و دارای تهویه مطبوع و گرمایش و سرمایش هوشمند است.


جایگاه ویژه مجموعه در 5 سطح، شامل فضاهای اداری و پذیرایی، سالن‌های سمینار و آمفی تئاتر به ظرفیت 600 نفر پیش‌بینی شده است.

همچنين زمین چمن ورزشگاه به گونه‌ای زهکشی شده است که جمع شدن آب در ورزشگاه را باعث نشود.

اين مجموعه داراي پارکینگ طبقاتی با گنجايش 5000 خودرو در 6 طبقه و با زيربناي 36000 مترمربع ضلع شمالی مجموعه احداث شده است.

کد خبر
365099

