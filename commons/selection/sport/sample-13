
بوندس‌لیگا که از جمله لیگ‌های معتبر اروپا به حساب می‌آید امسال نیز با حضور 18 تیم کار خود را آغاز کرد.

در ادامه به اختصار به معرفی 18 سرمربی لیگ فوتبال
آلمان
پرداخته‌ایم.


 
فصل جدید بوندس لیگا
- 2011 - 2012


 
آشنایی با بوندس لیگا

 
آغاز بوندس‌لیگای چهل‌و نهم



 
یورگن کلوپ - بوروسیا دورتموند

یورگن کلوپ که تیمش مدافع عنوان قهرمانی است برای چهارمین بار به همراه بوروسیا دورتموند فصل جدیدی را آغاز کرد.

این مربی ۴۴ ساله در سال ۲۰۰۸ پس از ۸ سال از تیم ماینتس جدا شد.


 
آشنایی با لیگ قهرمانان اروپا


 
آشنایی با کشور آلمان


رابین دوت - بایر لورکوزن

رابین دوت پس از فصلی موفق به همراه تیم فرایبورگ، از این فصل در بایر لورکوزن، نایب‌قهرمان فصل پیش، جانشین یوپ هاینکس شده است.

بدین ترتیب مسیر پیشرفت این مربی ۴۶ ساله با حضور در جام قهرمانان باشگاه‌های اروپا (۲۰۱۲-۲۰۱۱) هم‌چنان صعودی باقی می‌ماند.

دوت پیش از فرایبورگ هدایت تیم اشتوتگارت را بر عهده داشت.


 
آشنایی با تاریخچه جام‌جهانی فوتبال


یوپ هاینکس - بایرن مونیخ

سرمربی‌گری تیم پرآوازه بایرن مونیخ را در این فصل یوپ هاینکس عهده‌دار است.

مسسؤلان بایرن مونیخ که در فصل گذشته از بیم از دست‌دادن سهمیهی جام قهرمانان باشگاه‌های اروپا بارها به خود لرزیدند، با اخراج لوئیس فان‌خال هلندی، هاینکس ۶۶ ساله را برای سومین بار به هدایت پرافتخارترین و ثروتمندترین باشگاه فوتبال آلمان فرا خواندند.

هاینکس در سال ۱۹۹۸ رئال مادرید را به قهرمانی چمپینزلیگ اروپا رساند.


 
آشنایی با باشگاه بایرن مونیخ


میرکو اسلومکا - هانوفر

شاگردان  در فصل ۲۰۱۱-۲۰۱۰ یکی از شگفتی‌آفرینان لیگ فوتبال آلمان در دسته‌ برتر شدند.

خوشبین‌ترین‌ها هم پیش‌بینی نمی‌کردند که هانوفر در پایان فصل جایگاه چهارم جدول بوندس‌لیگا را به خود اختصاص داده و به لیگ اروپا راه پیدا کند.

این مربی ۴۴ ساله در سال ۲۰۰۸ هم شالکه را تا یک‌چهارم نهایی چمپینزلیگ اروپا پیش راند.


 
زندگینامه توماس مولر


 
آشنایی با تاریخچه فوتبال


توماس توخل - ماینتس

توماس توخل نیز مانند بسیاری از مربیان بوندس لیگا روند صعودی را تجربه می‌کند.

ماینتس به سکانداری او در فصل ۲۰۱۰- ۲۰۰۹ مکان نهم جدول را به خود اختصاص داد.

این تیم در فصل گذشته به جایگاه پنجم رسید و به لیگ اروپا راه یافت.

 
زندگینامه میروسلاو کلوزه


 
آشنایی با فدراسیون بین‌المللی فوتبال - فیفا


دیتر هکینگ - نورنبرگ

دیتر هکینگ از سال ۲۰۰۹ روی نیمکت سرمربی‌گری تیم نورنبرگ نشسه است؛ تیمی که فصل پیشین را در مکان ششم جدول به پایان برد.

حال باید دید که این مربی با رفتن ستون‌هایی همچون مِمت اکیچی (وردربرمن)، الکای گوندُگان (بوروسیا دورتموند)، یولیان شیبر (پایان یک سال قرارداد قرضی) و آندریاس وولف (وردربرمن) تا چه حد می‌تواند از جایگاه فصل گذشته خود دفاع کند.


 
تغییر سرمربی در فوتبال آلمان؛ یک نگاه کوتاه


مارکو کورتس - کایزرزلاترن

مارکو کورتس ۴۲ ساله سومین فصل سرمربی‌گری خود در کایزرزلاترن را تجربه می‌کند.

در نخستین فصل قهرمانی دسته دوم به دست آمد و در فصل دوم نتیجه‌ای دور از انتظار رقم خورد که دفاع از آن مهم‌ترین مأموریت فصل جدید است: مکان هفتم دسته برتر.


 
آشنایی با کنفدراسیون فوتبال اروپا (UEFA)


 
زندگینامه کارل هاینتس رومنیگه


میشائل اونینگ - هامبورگ

میشائل اونینگ از مارس ۲۰۱۱ و در هفته‌های پایانی فصل گذشته جای آرمین فه را در هامبورگ گرفت.

این مربی ۴۵ ساله تصمیم دارد به جای دلخوش‌کردن به ستارگان پا به سن گذاشته‌ای همچون فرانک روست، زه روبرتو و رود فن نیستلروی، با تکیه بر جوانگرایی مسیرهای تازه‌ای پیش روی تیمش بگشابد.


 
آشنایی با جام ملت‌های اروپا


 
آشنایی با قهرمانان جام ملت‌های اروپا


مارکوس زُرگ - فرایبورگ

مارکوس زُرگ یکی دیگر از مربی‌های جدید در بوندس‌لیگای ۲۰۱۲-۲۰۱۱ است.

این مربی ۴۵ ساله پیش از این تیم دوم باشگاه فرایبورگ در رده سنی جوانان و هم‌چنین تیم دوم این باشگاه در رده‌ی بزرگسالان را هدایت کرده است.

زرگ در حال حاضر سرمربی تیم اول این باشگاه در دسته برتر باشگاه‌های فوتبال آلمان شده است.

 
زندگینامه فرانتس بکن‌ بائر


استوله سولباکن - اف ث کلن

استوله سولباکن پس از ۶ سال هدایت تیم اف ث کپنهاگ دانمارک به سرمربی‌گری تیم اف ث کلن آلمان فرا خوانده شده است.

این مربی ۴۳ ساله پنج بار قهرمانی دانمارک و عنوان سرمربی سال (۲۰۰۷) را در کارنامه دارد.

گرفتن بازورند کاپیتانی از لوکاس پودولسکی ملی‌پوش و سپردن آن به پدرو ژرومل برزیلی، نخستین گام سولباکن در تیم کلن بود.

 
زندگینامه مربیان فوتبال جهان


هولگر استانیسلاوسکی - هوفن‌هایم

هولگر استانیسلاوسکی، سرمربی موفق تیم سن‌پاولی در فصل پیشین، از ابتدای فصل جدید سکانداری هوفن‌هایم را به دست گرفته است.

تجربه‌ای که به مثابه ورود به دنیایی کاملا جدید و متفاوت است.

استانیسلاوسکی ۴۲ ساله ۱۸ سال در قالب بازیکن، سرمربی یا مسـئول در تیم سن‌پاولی مشغول به کار بود.

 
زندگینامه گرد مولر


برونو لابادیا - اشتوتگارت

اشتوتگارت یکی از تیم‌هایی بود که در فصل ۲۰۱۰ شاهد بیشترین تغییر بر روی نیمکت سرمربی‌گری بود.

کریستیان گروس و ینس کلر مدتی این سمت را بر عهده داشتند تا این‌که برونو لابادیا از راه رسید.

او تیم را از مکان‌های انتهایی جدول بالا کشید و در نهایت به مکان دوازدهم رساند.

هدایت لورکوزن و هامبورگ نیز در کارنامه‌ی این مربی ۴۵ ساله دیده می‌شوند.

 
زندگینامه یواخیم لو


توماس شاف - وردربرمن

توماس شاف از سال ۱۹۹۹ هدایت تیم وردربرمن را بر عهده دارد.

این تیم در فصل گذشته نه تنها حضور در رقابت‌های بین‌المللی را برای دومین بار در ۳ سال گذشته از دست داد، بلکه بارها با خطر سقوط به دسته پایین‌تر روبه‌رو شد.

یک بار قهرمانی لیگ برتر و سه قهرمانی جام حذفی از جمله موفقیت‌های توماس شاف به همراه تیم وردربرمن هستند.

او خود در زمان بازی ۱۴ گل در ۲۸۱ مسابقه برای تیم کنونی‌اش به ثمر رسانده است.

 
زندگینامه یورگن کلینزمن


رالف رانگنیک - شالکه

رالف رانگنیک در ماه مارس ۲۰۱۱ و در حالی که تمام تلاش‌های فلیکس ماگات برای نجات شالکه از سقوط به دسته‌ پایین‌تر راه به جایی نداشتند، این تیم را تحویل گرفت.

او شاگردان جدیدش را تا نیمه‌نهایی لیگ قهرمانان باشگاه‌های اروپا هم هدایت کرد.

رانگنیک ۵۳ ساله هوفن‌هایم را به دسته‌ی برتر بوندس‌لیگا رساند اما در ابتدای نیم‌فصل دوم ۲۰۱۱-۲۰۱۰ و به دلیل اختلاف با مسئولان باشگاه از این تیم جدا شد.

 
زندگینامه میشائیل بالاک


فلیکس ماگات - وولفسبورگ

فلیکس ماگات دو روز پس از جدایی از شالکه قراردادی با تیم سابق خود وولفسبورگ امضا کرد.

باشگاهی که با هدایت این مربی ۵۹ ساله در سال ۲۰۰۹ قهرمان آلمان شد.

گرگ‌های بوندس‌لیگا در هفته‌های پایانی فصل گذشته و با آمدن دوباره‌ی فلیکس ماگات جان تازه‌ای گرفتند.

 
زندگینامه فلیکس ماگات

 
زندگینامه اوتمار هیتزفلد


لوسیان فاوره - بوروسیا مونشن‌گلادباخ

 هم یکی دیگر از مربیانی بود که در کوران تغییرات فصل ۲۰۱۱-۲۰۱۰ روی نیمکت سکانداران، هدایت بوروسیا مونشن‌گلادباخ را بر عهده گرفت.

این تیم که در ابتدای فصل پیش به دسته‌ی برتر آمده بود در زمان ورود فاوره با ۲۰ امتیاز از ۱۲ دیدار در آخرین مکان جدول قرار داشت.

مونشن‌گلادباخ به همراه این مربی سوئیسی، تیم بوخوم، نماینده‌ی دسته‌ی دوم را شکست داد و در لیگ برتر باقی ماند.


 
زندگینامه رودی فولر


مارکوس بابل - هرتا برلین

۳۹ ساله در فصل گذشته (۲۰۱۱-۲۰۱۰) هرتا برلین را به قهرمانی دسته‌ی دوم رساند.

این تیم که در پایان فصل پیش از آن به دسته‌ پایین‌تر سقوط کرده بود، حال به همراه مربی جدید به ماندن می‌اندیشد.


 
زندگینامه برتی  فوگتس


 
زندگینامه برند شوستر


یوس لوهوکا - اف ث آوگسبورگ

یوس لوهوکای هلندی از سال ۲۰۰۹ هدایت تیم اف ث آوگسبورگ را بر عهده دارد.

این تیم در کنار هرتا برلین، دومین تیمی است که از ابتدای فصل ۲۰۱۲-۲۰۱۱ در دسته برتر بازی می‌کند. لوهوکای ۴۸ ساله مربی‌گری در آلمان را از سال ۲۰۰۰ با تیم اوردینگن آغاز کرد.

آوگسبورگ یک فصل پیش از این نیز دیدار پایانی فصل با نماینده‌ی دسته‌ی برتر (نورنبرگ) را با شکست پشت سر گذاشته و از صعود به دسته برتر باز مانده بود.

کد خبر
142857

