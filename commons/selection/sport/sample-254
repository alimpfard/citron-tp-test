
به گزارش روابط عمومی فدراسیون
تکواندو
، اولین دوره مسابقات جام ریاست آفریقا از ظهر روز شنبه (19 فروردين) با حضور 339 تکواندوکار از 34 کشور در سالن "ایبیات" آگادیر آغاز شده است و به مدت 2 روز ادامه خواهد داشت.

در نخستین روز این رقابت‌ها مبارزات تکواندوکاران اوزان 46-، 53-، 62- و 73+ کیلوگرم زنان برگزار شد که فاطمه مداحی و کیانا اخوان (وزن 46- کیلوگرم)، فاطمه اموری (وزن 53- کیلوگرم)، حنانه همتی و پریسا جوادی (وزن 62- کیلوگرم)، نفیسه مخلصی و فاطمه مصطفایی (وزن 73- کیلوگرم) نمایندگان کشورمان بودند که موفق به کسب 4 مدال طلا، نقره و برنز شدند.

در وزن 46- کیلوگرم فاطمه مداحی قهرمان شد و کیانا اخوان بر سکوی نایب قهرمانی ایستاد. فاطمه مصطفایی در وزن 73- کیلوگرم توانست عنوان قهرمانی را کسب نماید و نفیسه مخلصی در همین وزن به مدال برنز رسید.

روز یکشنبه و در روز پایانی این مسابقات هوگوپوشان اوزان 49-، 57-، 67- و 67+ کیلوگرم با یکدیگر رقابت خواهند کرد که سودابه پورصادقي و ناهيد كياني در وزن 49- کیلوگرم، مهسا جدي و طيبه پارسا در وزن 57- کیلوگرم، هانيه اخلاقي در وزن 67- کیلوگرم و اكرم خدابنده در وزن 73+ کیلوگرم نمایندگان کشورمان هستند.

هدايت این تیم برعهده مهرو كمراني به عنوان سرمربي و فاطمه صفرپور، سارا خوش جمال فکری و ريحانه فولادى به عنوان مربی است. زهرا سروی نیز سرپرست تیم می‌باشد.

مسابقات جام ریاست آفریقا (G2) است و به دارندگان مدال طلا، نقره و برنز به ترتیب 20، 12 و 7.20 امتیاز در راستای افزایش رنکینگ المپیکی تکواندوکاران تعلق می‌گیرد.

 

کد خبر
366443

