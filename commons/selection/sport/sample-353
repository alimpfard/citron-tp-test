
میشل پلاتینی که نوه یک مهاجر ایتالیایی‌تبار است در
فرانسه
متولد شد و مبدل به برترین چهره
فوتبال
قاره اروپا در دهه 80 گردید. او فوتبال حرفه‌ای را با باشگاه نانسی و در سال 1972 آغاز کرد و پس از 7 فصل حضور در این تیم به سنت اتین پیوست.

پلاتینی در
المپیک
1976 در تیم فرانسه حضور داشت و 2 سال بعد در اولین
جام جهانی
زندگی‌اش به میدان رفت. او به سنت اتین کمک کرد تا قهرمان لیگ فرانسه شود و سپس با مبلغ 7/1 میلیون دلار در سال 1982 به
یوونتوس
پیوست. در همین سال در جام جهانی
اسپانیا
او به همراه فرانسه به مقام چهارم رسید و با ارائه بازی‌های زیبا به عنوان بهترین بازیکن جام انتخاب شد.

پلاتینی 5 فصل طلایی را در یوونتوس گذراند و با این تیم به دو عنوان قهرمانی لیگ
ایتالیا
و یک قهرمانی اروپا دست یافت. او در 3 سال پیاپی عنوان بهترین بازیکن اروپا را به دست آورد که در نوع خود رکورد جالب توجهی است. اوج هنرنمایی پلاتینی
جام ملت‌های اروپا
در سال 1984 بود که تیم فرانسه با 9 گل او به مقام قهرمانی اروپا رسید.

در آن زمان تیم ملی فرانسه با حضور وی، ژان تیگانا، آلن ژیرس، لوییس فرناندز و ... پرقدرت‌ترین تیم اروپا بود و با این ترکیب عازم مکزیک شد تا افتخاری دیگر در جام جهانی به دست آورد.

در جام جهانی 1986 مکزیک، تیم فرانسه با رهبری پلاتینی موفق به حذف
برزیل
در یک چهارم نهایی شد، دیداری که زیباترین بازی تاریخ جام جهانی خوانده می‌شود. یاران پلاتینی در نیمه نهایی مغلوب آلمان‌غربی در ضربات پنالتی شدند تا پس از پیروزی بر
بلژیک
به عنوان سوم جام جهانی رضایت دهند.


اسطوره بزرگ فوتبال فرانسه و باشگاه یوونتوس در سال 1987 در دیداری که بزرگترین ستارگان فوتبال جهان در آن حضور داشتند از دنیای توپ گرد خداحافظی کرد.

پلاتینی به عنوان مسئول برگزاری جام جهانی 1998 توانایی‌های خود را در مدیریت فوتبال به نمایش گذاشت و پس از آن به عضویت کمیته اجرایی
فیفا
درآمد. در ماه‌های آغازین سال 2007 پلاتینی به عنوان رییس جدید
یوفا
انتخاب شد تا یکی از تاثیرگذارترین چهره‌های فوتبال دنیا در آغاز قرن بیست و یکم باشد.

وی برای تیم ملی فرانسه 72 بازی انجام داد و 41 گل به ثمررساند. همچنین در 3 جام جهانی (1978، 1982 و 1986) حضور داشت و در 16 بازی ، 6 گل زد.

مهمترین افتخارات میشل پلاتینی:


قهرمان جام ملت‌‌های اروپا 1984

مقام سوم جام جهانی 1986

بهترین بازیکن جام جهانی 1982

قهرمان جام باشگاه‌های اروپا 1985

قهرمان جام برندگان جام اروپا 1984

مرد سال فوتبال اروپا 1983، 1984 و 1985

مرد سال فوتبال جهان 1984 و 1985

آقای گل و بهترین بازیکن جام ملت‌‌های اروپا 1984

رییس فدراسیون فوتبال اروپا


کد خبر
64883

