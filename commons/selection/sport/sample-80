
آزد آلکمار (Alkmaar Zaanstreek) یک باشگاه فوتبال هلندی است که در شهر آلکمار
هلند
قرار دارد و هم اکنون (2016) در لیگ دسته اول این کشور بازی می‌کند.

این تیم در سال ‌۱۹۶۷ تأسیس شد و  نام در ابتدا AZ 67 بود اما در سال ۱۹۸۶ نام تیم به AZ تغییر کرد و تا کنون با همین نام است.

علیرضا جهانبخش
بازیکن تیم ملی ایران در این تیم بازی می‌کرد که بعد از این تیم به برایتون انگلیس پیوست.

در فصل 81-1980 و 09-2008 دوبار قهرمان لیگ برتر فوتبال هلند شدند.

در سال 1978 در ورزشگاه المپیک آمستردام در فینال جام حذفی توانستند با نتیجه یک بر صفر تیم آژاکس را شکست دهند و قهرمان جام حذفی شوند.

ورزشگاه المپیک آمستردام بار دیگر برای آلکمار خوش یمن بود و آنها دوباره تیم مدعی آژاکس را در فینا جام حذفی هلند با نتیجه سه بر یک در هم کوبیدند.


باشگاه آلکمار برای سومین بار توانست در جام حذفی هلند با شکست سنگین 1-5 بر باشگاه اوترخت قهرمان جام حذفی شود.

در سال ۱۹۸۱ در فینال جام یوفا  بین دو تیم باشگاه فوتبال ایپسویچ تاون و باشگاه فوتبال آلکمار که در تاریخ‌های 6 مه 1981 و 20 مه 1981 انجام شد تیم فوتبال آلکمار با نتیجه 5 بر4 نتیجه را واگذار کرد و نایب قهرمان شد.


در دوم فوریه سال 1986 بار دیگر باشگاه آلکمار از رسیدن به قهرمانی ناکام ماند و در فینال جام حذفی هلند از تیم پرقدرت آژاکس با نتیجه 2-8 شکست خورد.در این دیدار دو گل از گل‌های آژاکس را مارکو فان باستن به ثمر رساند.

سرمربی کنونی آلکمار، جان فن در بروم است که پس از دورانی موفق در اندرلخت بلژیک، راهی این تیم شده است. آخرین باری که آلکمار در
لیگ قهرمانان اروپا
حاضر شد، به فصل 10-2009 باز می‌گردد که این تیم در گروه H تورنمنت، در حضور آرسنال، المپیاکوس و استاندارد لیژ، چهارم شد و از دور رقابت‌ها کنار رفت.

اگرچه آلکمار در
جام یوفا
، وضعیت خیلی بهتری را دنبال کرده است. آن‌ها در ده سال اخیر، چهار بار در جمع 8 تیم پایانی لیگ اروپا حاضر شده‌اند. پس از نایب قهرمانی در فصل 81-80، آلکمار در فصل 05-2004 به نیمه نهایی یوفا رسید و در سال‌های 07-2006، 12-2011 و 14-2013، به جمع هشت تیم پایانی لیگ اروپا راه یافت. این تیم همچنین چهار بار قهرمان جام حذفی فوتبال هلند شده است که آخرین آن به فصل 13-2012 باز می‌گردد.

در فصل 13-2012 ورزشگاه دکویپ(ورزشگاه خانگی باشگاه فاینورد هلند) واقع در روتردام،میزبان فینال جام حذفی هلند بین دو تیم آلکمار و باشگاه فوتبال پی‌اس‌وی آیندهوون بود،این بازی در نهایت با گل‌های آدام ماهر و جوزی التیدور برای آلکمار به پایان رسید و تیم آلکمار موفق شد با نتیجه 1-2 از سد حریفش بگذرد.


کد خبر
356253

