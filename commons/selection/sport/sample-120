
به گزارش ایلنا،
پرسپولیس
بعد از موفقيت در لیگ شانزدهم به دنبال این است تا شرایط تیم را برای لیگ آتی نیز به شرایط مدنظر کادرفنی نزدیک کند. بر این اساس آنها مذاکرات خود را برای جذب بازیکنان مدنظر این تیم آغاز کرده اند.

جدی‌ترین گزینه‌ای که در نیم فصل نیز شائبه حضورش در پرسپولیس وجود داشت، شجاع خلیل زاده است. مدافع سابقا ملی پوش سپاهان که در نیم فصل نیز زمزمه حضورش در این تیم وجود داشت اما به دلیل باقی ماندن مدت قراردادش با زردپوشان این قرارداد نهایی نشد.

بر اساس توضیحات جدید پندار خمارلو، مدیر روابط عمومی این باشگاه، مذاکرات نهایی برای جذب این بازیکن به مراحل پایانی رسیده است: کار شجاع خلیل زاده با پرسپولیس تمام است. بقیه نفراتی که اسم برده شده هنوز اقدامی برای جذب نهایی آنها نکرده ایم. شجاع را با در زمان نقل و انتقالات پایان فصل به لیست پرسپولیس اضافه خواهیم کرد.

وی در خصوص شایعه حضور گادوین منشا و سعید آقایی دو بازیکن تاثیرگذار پیکان و تراکتورسازی در این تیم گفت: نه با منشا توافق قطعی صورت گرفته نه با سعید آقایی. اما هر دو بازیکن مورد نظر
برانکو
هستند و بعد از پایان فصل با آنها وارد مذاکره می‌شویم و قرارداد خواهیم بست. اینکه می‌گویند ما با آنها توافق کردیم اصلا صحت ندارد چون هیچ مذاکره رسمی با آنها صورت نگرفته است.

کد خبر
366504

