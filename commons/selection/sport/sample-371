
به گزارش ایسنا، در حالی که طی روزهای گذشته صحبت‌هایی مبنی بر پیشنهاد 4 میلیارد تومانی باشگاه ملوان به فیروز کریمی مطرح می‌شد جمعه 8 اسفند، سیروس محجوب در گفت‌وگویی که با برنامه ورزش و مردم انجام داد با تایید این پیشنهاد اظهار کرد: ما یک پیشنهاد حدود 4 میلیارد تومانی را به فیروز کریمی داده‌ایم و او در حال بررسی پیشنهاد ماست. پیشنهاد ما سه ساله است و قرار است با یک برنامه‌ریزی سه ساله به قهرمانی لیگ برسیم و یا حداقل سهمیه آسیایی را کسب کنیم.

او اضافه کرد: البته آقای کریمی یک پیشنهاد خارجی خوب هم دارد و به خاطر این موضوع ما نگران هستیم که مبادا ایشان از پیش ما بروند اما با این حال امیدواریم او پیشنهاد ما را برای هدایت
ملوان
قبول کند.

کد خبر
288384

