
باشگاه فوتبال هیرنفین (SC Heerenveen) باشگاه فوتبال هلندی است که در شهر هیرنفین قرار دارد و در لیگ برتر فوتبال هلند بازی می‌کند.

این باشگاه در تاریخ ۲۰ ژوئیه ‌۱۹۲۰ تأسیس شده است. ورزشگاه آبه لنسترا با گنجایش 26.800 نفر در این شهر قرار دارد.

آنها دوبار در سال 1922 نام باشگاه را به اسپارتان و سپس به وی وی هیرنفین تغییر دادند .در حالی‌که هلند توسط آلمان نازی اشغال شده بود هیرنفین سه قهرمانی در مسابقات قهرمانی هلند به‌دست آورد.

در 17 مه سال 2009، آنها توانستند تیم توئنته را با نتیجه 5-4 در ضربات پنالتی شکست دهند  و برای اولین بار قهرمان جام هلند شوند (پس از تساوی 2-2 در فینال). گل پیروزی هیرنفین در ضربات پنالتی توسط جرالد سیبون به ثمر رسید.

در 13 فوریه سال 2012 اعلام شد که
مارکو فان باستن
برای فصل 2012/2013 جایگزین ران جانز (کسی که به‌مدت دو سال هدایت تیم را برعهده داشت) می‌شود.

این باشگاه هلندی که قبلا یک بازیکن ایرانی به‌نام عقیل اعتمادی را در جمع نفرات خود داشت
رضا قوچان‌نژاد
را به‌خدمت گرفت. هیرنفین فصل گذشته هلند را در رده دوازدهم جدول به پایان برده است و از قدرت‌های درجه دوی فوتبال این کشور محسوب می‌شود.


قوچان‌نژاد که سابقه بازی در تیم‌های امن (هلند)، گو اهدایگلز (هلند)، اس سی چامبور (هلند)، سنت ترویدن (بلژیک)، استانداردلیژ (بلژیک)، الکویت (کویت) الوکره (قطر) و چارلتون اتلتیک (انگلیس) بازی کرده است فوتبال خود را در لیگ هلند از همین باشگاه آغاز کرده و هیرنفین خانه او محسوب می‌شود.


قوچان‌نژاد که از سوی باشگاه
پرسپولیس
نیز پیشنهادی جدی داشت در نهایت حاضر نشد در لیگ ایران به کار خود ادامه بدهد. قوچان‌نژاد احتیاج به باشگاهی داشت که در آنجا ثابت به میدان برود و به‌نظر می‌رسد این فضا در هیرنفین برای او فراهم خواهدبود. قوچان‌نژاد یکی از محبوب‌ترین چهره‌های تیم ملی فوتبال ایران است که سابقه عضویت در تیم‌های پایه ملی هلند را نیز در کارنامه خود دارد.


کد خبر
354684

