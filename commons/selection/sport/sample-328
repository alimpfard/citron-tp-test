
اهم فعالیت‌های این فدراسیون پس از تشکیل کمیته تامین خدمات درمانی ورزشی شکل گرفت و سپس به تدریج با ایجاد سایر کمیته‌ها، ساختار اجرایی و عملی فدراسیون پزشکی ورزشی گسترش یافت.

امروزه فعالیت‌های گسترده این فدراسیون در عرصه ورزش کشور، موجبات توسعه حوزه پزشکی ورزشی را در ابعاد ورزش قهرمانی و ورزش همگانی فراهم آورده است.

شاخه‌های استانی فدراسیون تحت عنوان هیات‌های پزشکی ورزشی در 30 استان کشور در حال فعالیت است و به عنوان نمایندگان فدراسیون پاسخگوی نیاز جامعه ورزش کشور در حیطه پزشکی ورزشی هستند.

واحدهایی نظیر درمانگاه تخصصی و فوق تخصصی، فیزیوتراپی، دندانپزشکی، رادیولوژی و آزمایشگاه کنترل دوپینگ، کمیته خدمات درمانی، کتابخانه، امور مالی، پشتیبانی، کمیته آموزش و پژوهش، کمیته امور مسابقات، روابط عمومی و امور بین‌الملل و دبیرخانه در حوزه‌های مربوطه به انجام امور محوله می‌پردازند.

منبع
مورد استفاده برای این مدخل

کد خبر
107090

