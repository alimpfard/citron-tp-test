
به گزارش ایسنا، ماجرای پر کش و قوس تمرین روز پنجشنبه استقلالی‌ها به پایان رسید و آبی‌های پایتخت تمرین نکردند.

این اتفاق در حالی رخ داد که قرار بود تا روز دوشنبه هفته جاری به حساب استقلالی‌ها پول واریز شود اما این اتفاق رخ نداد. در این تمرین
علیرضا منصوریان
حاضر نبود و بازیکنان بعد از مشورت با یکدیگر به این نتیجه رسیدند که محل تمرین را ترک کنند.

محمد خرمگاه مربی
استقلال
خطاب به بازیکنان گفت که قرار است تا امشب پول به حساب‌شان واریز شود و از آن‌ها خواست تا تهران را ترک نکنند تا بتوانند در تمرین فردا و پس فردا استقلال شرکت کنند. حالا باید دید این وعده هم محقق خواهد شد یا نه. وعده‌ای که اگر محقق نشود استقلالی‌ها طبیعتا تمرین نخواهند کرد.

در این تمرین مهدی فنونی‌زاده، پیشکسوت استقلال حاضر شد تا به آبی‌ها دلگرمی بدهد ولی خیلی زود متوجه شد استقلالی‌ها بنای تمرین کردن ندارند و بعد از احوالپرسی با چند عضو کادر فنی استقلال محل تمرین را ترک کرد.

امید نورافکن تنها بازیکن استقلال بود که به صورت انفرادی و بعد از اینکه استقلالی‌ها محل تمرین را ترک کردند به دویدن دور زمین مشغول شد.

کد خبر
365245

