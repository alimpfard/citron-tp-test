
به گزارش روابط عمومی فدراسیون اسکی، تیم اسکی استان اصفهان با کسب بیشترین امتیاز در رقابت‌های اسکی آلپاین شهرنشینان فصل 95 عنوان قهرمانی این رقابت‌ها را به خود اختصاص داد.

در رده‌بندی تیمی، تیم استان فارس به مقام دوم رسید و تیم استان البرز جایگاه سوم را به دست آورد.

در رقابت‌های اسکی آلپاین قهرمانی کشور مهدی سولقانی از استان البرز در جایگاه نخست قرار گرفت، پویا ساوه شمشکی از استان تهران دوم شد و بهنام کیاشمشکی، دیگر اسکی‌باز استان تهران جایگاه سوم را كسب كرد.

در رقابت‌های اسکی شهرنشینان نیز سید حسین صید از استان البرز به مقام نخست رسید، نوید مقدید، دیگر اسکی‌باز استان البرز دوم شد و امیرحسین رجبی از استان تهران در جایگاه سوم قرار گرفت.

مراسم پایانی این رقابت‌ها با حضور سید عبدی افتخاری، رئیس فدراسیون اسکی برگزار شد.

در این رقابت‌ها برنارد گایراد به عنوان نماینده فدراسیون جهانی اسکی حضور داشت.

 

کد خبر
364603

