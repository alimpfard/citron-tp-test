
وی صاحب مدال طلای مسابقات جهانی 1961 یوکوهاما، نایب قهرمان جهان در سال 1963 و مدال نقره منچستر 1965 است.
سیف پور در سه وزن مختلف مدال گرفت. در
المپیک
1960 رم هم صاحب مدال برنز شد.

وی از باشگاه پولاد که مهم‌ترین باشگاه تاریخ کشتی ایران است، زیر نظر
حبیب‌الله بلور
کشتی را آغاز کرد. خیلی زود جای
محمدعلی خجسته‌پور
را در تیم ملی گرفت اما محمد خادم جانشین او شد. وی 7 سال (1960 - 1966) در تیم‌ملی عضویت داشت.

سیف‌پور در 20 سالگی در مسابقات قهرمانی کشور به مدال برنز رسید. در انتخابی المپیک رم با محمدعلی خجسته‌پور به تساوی رسید، اما حبیب الله بلور سرمربی تیم ملی، سیف‌پور را ترجیح داد.

رقابت‌های کشتی المپیک رم، در فضای آزاد برگزار می شد. سیف‌پور در شب سوم، شانه‌های لستاو کروپ از لهستان را با تشک آشنا کرد. در روز چهارم کشتی نگرفت و در پنجمین روز، برای آندره ژوته از
فرانسه
نیز سرنوشتی مشابه رقبای قبلی رقم زد.

اما در ششمین روز مسابقات علی علی‌یف از شوروی ۵ امتیاز از سیف‌پور پیش افتاد ولی با ضربه فنی به سیف‌پور باخت.

سیف‌پور در دور ششم مقابل احمت بیلک از ترکیه که پیش از این مغلوب علی‌یف شده بود، شکست خورد. در ادامه به ماسایوکی ماتسوبارا از ژاپن هم باخت و روی سکوی سوم ایستاد.


تیم ملی کشتی آزاد ایران قهرمان جهان در سال ،۱۹۶۵ مسابقات جهانی منچستر.
از  راست: مرحوم نبی سروری (مربی)،  ابراهیم سیف پور(مدال طلا)، منصور  مهدیزاده (مدال طلا)، قره گزلو (رئیس فدراسیون)، محمد خادم حقیقی (دبیر  فدراسیون)، محمدعلی صنعتکاران(مدال نقره)، عبدالله موحد(مدال طلا)، محمدعلی  فرخیان (مدال نقره)

وی سال بعد از المپیک یک وزن بالاتر رفت و در یوکوهاما با یک مساوی مقابل حسین آکباش از ترکیه قهرمان جهان شد. در منچستر نیز ماجراهای یوکاهاما تکرار شد، هم سیف‌پور طلا گرفت و هم تیم ملی روی سکوی قهرمانی رفت.

سیف‌پور در المپیک توکیو هم حضور داشت اما در اولین کشتی، با ضربه فنی به ماتی جوتیلا از کانادا باخت.

آخرین عنوان سیف‌پور که پایان دوران عضویتش در تیم ملی هم بود، در بازی‌های آسیایی ۱۹۶۶ بانکوک به ثبت رسید. او در بانکوک روی سکوی دوم ایستاد.

کد خبر
176659

