
قلعه نويي
كه بعد از علي
دايي
گزينه دوم باشگاه
ملوان
براي پذيرش رهبري كادرفني به‌حساب مي‌آمد، با منتفي شدن مربيگري علي دايي بلافاصله هدايت اين تيم را به‌عهده گرفت. قرار است سرمربي جديد ملوان از امروز در تمرينات اين تيم شركت كند. ديروز اما اعضاي هيأت مديره باشگاه ملوان در تمرين حضور پيدا كردند، درحالي‌كه تمرينات بازيكنان زيرنظر اكبر محمدي، دستيار قلعه‌نويي پيگيري مي‌شد. احمد دنيامالي، رئيس هيأت مديره ملوان كه در تمرين حضور داشت، درباره اينكه ملوان چگونه از گزينه دايي به قلعه‌نويي رسيد، مي‌گويد: «فوتبال حرفه‌اي است و اين مذاكرات وجود دارد؛ گاهي به نتيجه مي‌رسد گاهي نمي‌رسد. با دايي جلو رفتيم اما مالك باشگاه با ايشان به توافق نرسيد و بايد مربي ديگري انتخاب مي‌كرديم كه بهشتي با امير قلعه‌نويي به توافق رسيد. او را مي‌شناسيم و او از فوتباليست‌هاي خيلي خوب ما بوده است. اميدوارم با حضور قلعه‌نويي در انزلي شاهد تحولات خوب در ملوان باشيم.»


بعد از ناكامي در
استقلال


امير قلعه‌نويي قرار است براي يك فصل در ملوان مربيگري كند؛ مربي است كه در سال‌هاي گذشته معمولا هدايت تيم‌هايي را به‌عهده مي‌گرفت كه جزو مدعيان اصلي قهرماني در ليگ برتر بودند. پُرافتخارترين مربي ليگ برتر از سال 87تا فصل گذشته سرمربي تيم‌هاي استقلال،
سپاهان
و
تراكتورسازي
بود. او البته در اين سال‌ها يك‌بار از استقلال رفت و دوباره به اين تيم بازگشت و در اين مدت توانست با استقلال و سپاهان قهرمان ليگ برتر شود. در عين حال، با تراكتورسازي نيز جزو مدعيان اصلي قهرماني بود.

آخرين حضور اين مربي اما به استقلال برمي‌گردد كه فصل قبل نتوانست كارِ ويژه‌اي انجام دهد. او علاوه بر اينكه قهرماني در ليگ برتر و جام حذفي را از دست داد، حتي نتوانست سهميه
ليگ قهرمانان آسيا
را هم به‌دست بياورد. قلعه‌نويي در اين شرايط از استقلال جدا شد و حالا با پذيرفتن مربيگري ملوان به‌نظر مي‌رسد دوران تازه‌اي براي اين مربي شروع شده است.

ملوان فصل قبل شرايط مساعدي نداشت و بعد از حضور
فيروز كريمي
در انزلي توانست در ليگ برتر ماندگار شود. جالب اينكه كريمي هم سابقه مربيگري در استقلال را داشت و اين براي دومين بار است كه مربي‌اي كه سابقه مربيگري در استقلال را دارد راهي ملوان مي‌شود.

اكنون اين پرسش مطرح است كه امير قلعه‌نويي كه در ملوان به‌نظر نمي‌رسد به‌دنبال قهرماني در ليگ برتر باشد، با چه هدفي اين تيم را براي مربيگري انتخاب كرده است؟ اكبر محمدي، مربي جديد ملوان تأكيد مي‌كند: «آنچه اميرقلعه‌نويي به آن مي‌انديشد كسب سهميه آسيا و پرواز قوهاي سپيد به رقابت‌هاي باشگاه‌هاي آسياست.»


بازيكنان مدنظر سرمربي جديد


به گفته داريوش بهشتي، مالك باشگاه ملوان امير قلعه‌نويي در بدو ورودش فهرست بازيكنان مدنظرش را ارائه داده است. در فهرست سرمربي ملوان 6بازيكن حضور دارند كه از مهم‌ترين آنها مي‌توان به كريم انصاري‌فرد و
سيدجلال حسيني
اشاره كرد. البته حسيني با نفت تهران قرارداد بست تا حضورش در ملوان منتفي شود اما مالك باشگاه درصدد است شخصا با انصاري‌فرد مذاكره كند. همچنين از بين حامد لك و پاشنكو يكي را مي‌خواهد تا دروازه تيمش را تقويت كند. ظاهرا قلعه‌نويي 2بازيكن از 6بازيكن را در اولويت قرار داده و اگر 2بازيكن مدنظر او جذب نشدند باشگاه با 4بازيكن ديگر وارد مذاكره مي‌شود. ظاهرا‌ تغييرات در كادرفني فرزاد حاتمي‌  را در ملوان نگه خواهد داشت . حاتمي كه در استقلال سابقه همكاري با امير قلعه‌نويي را داشته، گويا ديگر قصد ندارد از اين تيم جدا شود و در اين تيم خواهد ماند. همچنين محمود آذرگون، سخنگوي باشگاه ملوان در واكنش به اينكه شنيده مي‌شود بازيكناني مانند محسن فروزان و اميرحسين صادقي در فهرست امير قلعه‌نويي حضور دارند، از اين موضوع اظهار بي‌اطلاعي ‌مي كند.

کد خبر
301418

