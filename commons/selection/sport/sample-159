
وی در 14 سالگی به باشگاه «ببر» رفت و زیر نظر حاج عبدالحسین فعلی و حسن سعدیان الفبای کشتی را آموخت.

زندی از معدود کشتی‌گیران ایرانی است که در سه دوره از بازی‌های
المپیک
شرکت کرد: 1948 لندن، 1952 هلسینکی و 1956 ملبورن.

 
حکایت "قسم نامه"

وی در شرایطی به عضویت تیم ملی کشتی آزاد اعزامی به بازی‌های المپیک 1948
لندن
درآمد که فقط 17 سال داشت. یک سال بعد در 18 سالگی پهلوان
ایران
شد.

وی در رقابت‌های المپیک 1948 لندن در وزن پنجم به مقام پنجم رسید و البته در رقابت‌های المپیک 1952 هلسینکی در وزن هفتم به مقام چهارم رسید و در المپیک 1956 ملبورن نیز در وزن ششم، پنجم شد و با حضور در 3 دوره از رقابت‌های المپیک رکورد بی نظیری را از خود  بر جا گذاشت.

زندی اولین کشتی‌گیر ایرانی است که به همراه توفیق جهانبخت، نخستین مدال طلای جهان را برای کشتی ایران به دست آورد، سال 1954 توکیو ژاپن.

زندی  در رقابت‌های کشتی آزاد قهرمانی کشور در سالهای 1328 و 1329 بترتیب به مقام های دوم و اول دست یافت که وی در سال 1328 پس از مرحوم علی غفاری به مقام دوم وزن پنجم رسید.

علاوه بر آن مدال طلای جشنواره بین‌المللی ورشو در سال 1955، مدال طلای
بازی‌های آسیایی
1958 و مدال طلای ارتش‌های جهان در سن بازنشستگی در سال 1961 در شهر استانبول ترکیه از دیگر افتخارات زندی است.


پهلوان زندی علاوه بر این 3 بار طی سال‌های 1333 ، 1334 و 1335 پهلوان ایران شد و بازوبند پهلوانی را به دست آورد.

عباس سپس ردای مربیگری بر تن کرد و اولین بار در رقابت‌های جهانی 1962 تولیدو
امریکا
تیم تحت هدایت وی توسط امامعلی حبیبی و منصور مهدیزاده صاحب دو مدال طلا و توسط محمد خادم و
غلامرضا تختی
صاحب دو مدال نقره شد و در مجموع با 25 امتیاز سوم شد و البته این مربیگری در زمان ریاست کوتاه مدت بلور بر فدراسیون کشتی بود.

زندی در سالهای 1964 و 1968 ودر دو ره آورد المپیک توکیو و مکزیکوسیتی نیز سرمربیگری ملی پوشان را بر عهده داشت که تیم ایران با دو مدال برنز علی اکبر حیدری و محمد علی صنعتکاران در توکیو پنجم شد و در رقابت‌های 1968 نیز تیم ایران توسط
عبدالله موحد
نابغه کشتی ایران صاحب 1 مدال طلا و شمس الدین سید عباسی و ابوطالب طالبی صاحب دو مدال برنز شد و در مجموع تیم ششم شد و این پایان راه زندی در مربیگری کشتی در تیم ملی بود.

عباس زندی سرهنگ بازنشسته ژاندارمری است و هنوز هم عاشق کشتی و صد البته ورزش‌های زور خانه‌ای و کشتی پهلوانی است و در زور خانه قدیمی تهران دیده می‌شود.


مرحوم غلامرضا تختی در مورد عباس زندی می‌گوید:« موقعی که به باشگاه پولاد رفتم برای تمرین کشتی، زندی قهرمان تیم ملی بود. در حین تمرینات آنقدر از عباس زندی زمین خوردم که پشتم بوی جرم تشک کشتی گرفت، در عوض ساخته شدم و به تیم ملی راه یافتم و من برای همیشه از داش عباس زندی ممنون و سپاسگزارم به این دلیل که من 2 مدال نقره سال‌های 1951 و 1952 خود را در وزن ششم با رفتن عباس زندی به وزن هفتم بدست آوردم والامعلوم نبود شاید منهم اوایل ورودم به تیم ملی در وزن هفتم عنوانی نمی‌توانستم کسب کنم و این بالاترین محبت زندی در سال‌های اولیه کشتی به من بود .»


افتخارات عباس زندی:


بازیهای المپیک 1948 لندن : نفر هفتم مشترک با «ویلی انگست » از سوئد وزن 73 کیلوگرم

1951  - اولین دوره مسابقات قهرمانی جهانی در هلسینکی فنلاند : نفر چهارم در وزن 87 کیلوگرم

بازیهای المپیک 1952 هلسینکی: نفر پنجم در وزن 87 کیلو گرم

1954 - دومین دوره مسابقات قهرمانی جهان درتوکیو ، ژاپن مدال طلا در وزن 79 کیلوگرم

برنده مدال طلای جشنواره بین المللی ورشو لهستان سال 1955 در وزن 79 کیلوگرم

بازیهای المپیک 1956 ملبورن استرالیا : نفر هفتم مشترک با «بنگ لیندبلاد از سوئد » وزن 79 کیلوگرم

عباس زندی چهار بار پهلوان ایران شد سال های 1328-1332-1333-1334 و در فینال پهلوانی سال 1334 بر غلامرضا تختی غلبه کرد

برنده مدال طلای بازیهای آسیایی 1958 توکیو ژاپن : در وزن 87+ کیلوگرم

برنده مدال طلای ارتشهای جهان سال 1961 ترکیه وزن 87+ کیلوگرم

سالها مربی تیم ملی کشتی : از جمله 1962 مسابقات جهانی تولید و (آمریکا) و المپیک های 1964 توکیو و 1968 مکزیکو.


کد خبر
174734

