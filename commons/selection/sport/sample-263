
وی از 16 سالگی همراه تعدادی از همشاگردی‌های دبیرستانی خود مثل محسن قهرمانی، محسن ترکی و رضا سخندان پا به عرصه داوری گذاشت.

کامرانی‌‌فر دبیر ورزش مدارس راهنمایی یکی از مناطق محروم شهر مشهد نیز است.

وی از جمله مربیان پرتلاش و خوب فوتبال کشورمان است و سال‌ها در
لیگ برتر فوتبال
به قضاوت پرداخته است.

کامرانی‌‌فر در نهمین دوره از لیگ برتر فوتبال ایران به عنوان کمک داور برتر برگزیده شده‌ است.

وی سال 2001 به یک‌باره از سوی
فدراسیون بین‌المللی فوتبال (فیفا)
از فهرست داوران بین‌المللی کنار گذاشته شد.

اما از سال 2003 در جرگه داوران بین‌المللی قرار گرفت و قضاوت‌های خوبی را در میادین مهم از جمله
المپیک
و
جام ملت‌های آسیا
انجام داد.

کامرانی‌فر با زبان انگلیسی آشنایی کامل دارد و نختستین کمک داور لیست الیت فیفا در آسیا برای انتخاب داوران
جام جهانی 2010
است.


وی پس از 16 سال از زمانی که محمد فنایی در
جام جهانی
1994 آمریکا قضاوت کرد، دومین کمک داور ایرانی بود که در جام جهانی 2010
آفریقای جنوبی
شرکت کرد.

کامرانی فر در جام جهانی 2010  در تیم داوری خلیل الغمدی عربستانی به عنوان کمک اول وی انتخاب و به عنوان اولین تیم داوری آسیا به فیفا معرفی شده است.


وی در جام جهانی 2010 در مسابقه
فرانسه
با
مکزیک
و
شیلی
با
سوئیس
، به عنوان کمک‌داور اول قضاوت کرد و در این دو مسابقه تصمیمات حساس و البته درستی گرفت که تحسین کارشناسان
فوتبال
را در پی داشت.[
درخشش کمک داور ایرانی در جام جهانی
]

همچنین فدراسیون جهانی فوتبال با ارسال پیامی به حسن کامرانی‌فر کمک داور اول دیدار فرانسه و مکزیک در بازی‌های جام جهانی 2010 از عملکرد وی به شکل خاص تقدیر و برای وی آرزوی موفقت کرد.


گارسیا آراندا دبیر کل کمیته داوران فیفا پس از آنالیز گل اول مکزیک که با تصمیم فوق العاده کامرانی‌فر صورت گرفت، دو بار تقاضای تشویق وی را کرد و تا آن مسابقه از جام جهانی 2010 سرنوشت سازترین و سخت‌ترین تصمیم کمک داور، آن صحنه اعلام شد.

کد خبر
110395

