
به گزارش ایسنا، در هفته سوم
لیگ قهرمانان آسیا
دو تیم فوتبال
استقلال
ایران و لوکوموتیو
ازبکستان
از ساعت ۱۹ در
ورزشگاه آزادی
و در هوایی بارانی به مصاف هم رفتند که در پایان شاگردان علیرضا منصوریان با گل‌های فرشید اسماعیلی و علی قربانی لوکوموتیو را شکست دهند و با ۶ امتیاز در صدر جدول گروه A قرار بگیرند.

دقیقه ۵: یورش بازیکنان لوکوموتیو از سمت چپ با ارسال توپ به محوطه جریمه استقلال همراه شد و پس از برخورد اتفاقی توپ با مهاجم ازبک، مهدی رحمتی از روی خط توپ را جمع کرد تا آبی‌پوشان در همین دقایق ابتدایی غافلگیر نشوند.

دقیقه ۱۶: توپ در داخل محوطه جریمه استقلال به رحمتی پاس داده شد و این دروازه‌بان هنگام زدن توپ با پا، لیز خورد و توپ به طور اتفاقی به مهاجم لوکوموتیو رسید که ضربه‌ی این بازیکن از پشت محوطه جریمه از کنار دروازه خالی استقلال به شکل خطرناکی به بیرون رفت.

دقیقه ۲۰: توپ در یک رفت و برگشت با پاس اشتباه امید ابراهیمی به مهاجم ازبکستان رسید و این بازیکن توپ را با یک پاس برای میرزایف کاشت اما شوت این بازیکن ازبک با اختلاف از بالای دروازه به بیرون رفت.

دقیقه ۲۶: توپ در سمت راست زمین لوکوموتیو به فرشید اسماعیلی رسید و هافبک استقلال پاس زیبایی را از بین مدافعان ازبک برای کاوه رضایی فرستاد اما تلاش کاوه فایده نداشت و او به این توپ نرسید.

دقیقه ۳۷: کرنر فرشید اسماعیلی برگشت داده شد و توپ به خود این بازیکن رسید. او نیز پس عبور از دو بازیکن حریف، ضربه‌اش را به سمت چهارچوب زد که توپ پس از عبور از بازیکنان دو تیم که در محوطه جریمه تجمع کرده بودند، وارد دروازه نماینده ازبکستان شد.

دقیقه ۶۸: حرکت بازیکنان لوکوموتیو توپ را در پشت محوطه جریمه به ماشاریپوف رساند و شوت خطرناک این بازیکن از کنار دروازه به بیرون رفت.

دقیقه ۷۳: توپ در رفت و برگشتی به علی قربانی رسید که شوت آرام این بازیکن به راحتی در دستان نستروف قرار گرفت.

دقیقه ۸۴: حرکت میلاد زکی‌پور از سمت راست توپ را به علی قربانی رساند و این بازیکن پس کنترل توپ و حرکت به سمت دروازه دروازه نماینده ازبکستان، با ضربه‌ای کات‌دار دروازه نستروف را باز کرد تا اختلاف  را به دو گل افزایش یابد.

شاگردان منصوریان با این ۱۱ نفر به مصاف نماینده ازبکستان رفته است: مهدی رحمتی، رابسون، لئاندرو پادوانی، خسرو حیدری، میلاد زکی پور، امید نورافکن، امید ابراهیمی، فرشید اسماعیلی، بهنام برزای، علی قربانی و کاوه رضایی

ترکیب لوکوموتیو ازبکستان مقابل استقلال به شرح زیر است:

نستروف، یولداشوف، ماخارادزه، کوتیبائف، بیکمائف، میرازیف، کاپادزه،توختاخجائف، موخامادیف، زوتیف و ماشاریپوف

در دیگر دیدار این گروه تیم‌های التعاون عربستان و الاهلی امارات به مصاف هم رفته‌اند که این دیدار تا پایان نیمه اول بدون گل مساوی است.

امروز ذوب آهن ایران هم موفق شده بود در تاشکند با نتیجه دو بر صفر بنیادکار ازبکستان را شکست دهد.

کد خبر
365002

