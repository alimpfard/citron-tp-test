
سزار که پسر یک پزشک بود،‌ در منطقه فیشرتون شهر روزاریوی آرژانتین بزرگ شد و بازی فوتبال را از باشگاه محلی "یونیون آمریکا" آغاز کرد. از سال 1960 برای باشگاه دسته اولی روزاریو سنترال توپ زد؛ و اولین حضورش در لیگ برتر
آرژانتین
در تاریخ سوم جولای 1960 اتفاق افتاد که در مقابل بوکا جونیورز به پیروزی 3 بر 1 رسیدند.

 وی چهار سال برای تیم هر خود بازی کرد و پس از آن برای یک فصل به آوه‌لانده رفت تا در باشگاه ریسینگ بازی کند. در سال 1965 به بوکا جونیورز منتقل شد. با این تیم که متعلق به پایتخت بود، در پست مهاجم و نیز هافبک هجومی، در اولین فصل حضورش به قهرمانی لیگ آرژانتین رسید. بعد از سال 1967 و قبل از این‌که در سال 1970 مربی شود، در تیم‌های آمریکایی و برزیلی بازی کرد.

دوران مربیگری

پس از مربیگری در تیم‌های باشگاهی نیوولز اولد بویز در روزاریو و سی. ای. هوراکان، در سال 1974 سرمربی تیم ملی فوتبال آرژانتین شد. وی این تیم را در سال 1978 در کشور خود به قهرمانی جهان رساند و در جام جهانی 1982 در
اسپانیا
هم شرکت کرد. با این وجود، آرژانتین در این جام، به عنوان مدافع عنوان قهرمانی پس از تحمل دو شکست در مرحله دوم،‌از دور رقابت‌ها خارج شد.

از سال 1983 تا 1991 در باشگاه‌ها مختلفی در آمریکای جنوبی و نیز اروپا مربیگری کرد. بلافاصله بعد از آن، مدتی سرمربی تیم ملی فوتبال
مکزیک
شد. پس از مربیگری در چند باشگاه دیگر،‌ در سال 2002 به عنوان مربی به باشگاه خودش،‌روزاریو سنترال بازگشت. بین آگوست سال 2006 و ژانویه سال 2008 دوباره در مکزیک به فعالیت پرداخت، و در 7 ژانویه سال 2008 از مربیگری در باشگاه دسته اولی تکاس در گوادالاخارا استعفا داد.

منوتی به خصوص از لحاظ نگاه اجتماعی و سیاسی‌اش در فوتبال شهرت دارد. او به عنوان فردی آگاه به مسائل سیاسی،‌ پس از قهرمانی، ‌از دست دادن با رئیس جمهور نظامی وقت آرژانتین، ژنرال خورخه رافائل ویدلا امتناع کرد.

 وی در دوری از حکومت نظامیان که در
جام جهانی
نیز تبلیغات زیادی به نفع خود انجام می‌دادند، پا را از این هم فراتر گذاشت و در یک مصاحبه تلویزیونی، عنوان قهرمانی را با این عبارات توصیف کرد: "بازیکنان من بر تاکتیک دیکتاتوری و سیستم ترور پیروز شدند."

بازیکن

1960 – 1963 روزاریو سنترال
1964 ریسینگ کلوب آوه‌لانه‌دا
1965 – 1966 بوکا جونیورز
1967 – 1968 نیویورک جنرالز
1968 اف. ث. سانتوس
1969 کلوب آتلتیکو یوونتوس

مربی

نیوولز اولد بویز
؟ -  1973 هاراکان
1974 – 1983 تیم ملی آرژانتین
1984
بارسلونا
؟   پنارول مونته‌ویدئو
1987 بوکا جونیورز
1987 – 1988 آتلتیکو مادرید
1988 ریور پلاته
1991 – 1992 تیم ملی مکزیک
1993 – 1994 بوکا جونیورز
1996 – 1997 ایندپندنت
1997 سمپدوریا جنوا
1997 – 1999 ایندپندنت
2002 روزاریو سنترال
2005 ایندپندنت
2006 پوئبلا
2007 – 2008 تکاس

کد خبر
81547

