
در سال 1947 مذاکراتی میان 3 کشور فرانسه، چکسلواکی و لهستان در مورد تشکیل کنگره‌ای ویـژه بـرای تـاسیس اتحادیه بین‌المللی
والیبال
صورت گرفت.

در آوریل همان سال کنگره‌ای با حضور نمایندگان 14 کشور جهان که عبارت بودند از:
بلژیک
، برزیل، چکسلواکی،
مصر
،
فرانسه
،
هلند
،
مجارستان
،
ایتالیا
،
لهستان
،
پرتغال
،
رومانی
، اروگوئه،
آمریکا
و یوگسلاوی، در
پاریس
برگزار شد و شرکت‌کنندگان در آن به تاسیس فدراسیون بین المللی والیبال (Federation Internationale de Volleyball) با نام اختصاری (FIVB)در پاریس و به ریاست پل لیبود از کشــور
فرانسه
رای دادند.

در سال‌های بعد، درخواست عضویت از کشورهای مختلف به این
فدراسیون بین‌المللی والیبال
رسید به طوری که در عرض کمتر از 60 سال تعداد اعضای آن به 220 عضو رسید.

پل لیبود طی 37 سالی که ریاست فدراسیون بین المللی را بــرعـهـده داشـت (تا سال 1984) بــا کـمک همکارانش FIVB را در ردیف فعالترین فدراسیون‌ها و والیبال را در زمره فراگیرترین ورزش‌های جهان درآورد.

آنها با تشکیل کمیته‌های تخصصی و تدوین مقررات تازه، بـــرنـامـه‌ای برای مسابقات رسمی بین المللی تنظیم و آغاز کرد.

در سال 1949 اولین دوره مسابقات قهرمانی مردان جهان در شهر پراگ و در سال 1952 دومین دوره آن همراه با اولین دوره مسابقات قهرمانی زنان جهان در شهر مسکو برگزار شد.

در کنگره بین المللی والیبال که در سال 1984در شهر لس آنجلس برگزار شد دکتر روبن آکوستا، وزیر پیشین نفت مکزیک، به ریاســت FIVB انتخاب شد.

با روی کار آمدن روبن آکوستا والیبال جان تازه‌ای گرفت. چراکه او با درایتی که در بازار سرمایه جهانی و فعالیت‌های اقتصادی داشت، از طرفی به انجام امور زیربنایی در جذب سرمایه پرداخت و از طرف دیگر با بهره گرفتن از نقطه نظرات خبرگان، والیبال نوین را پایه ریزی کرد.

او مقر فدراسیون بین المللی والیبال را از پاریس به لوزان سوئیس منتقل کرد و ساختار FIVB را به شکلی که امروز نیز به همان صورت اداره می‌شود، تشکیل داد.

در این زمان بود که سیاستگزاران جهانی والیبال طرح برگزاری مسابقات والیبال را در سطح جهان به صورت سالیانه تصویب کردند تا علاقه مندان به والیبال مجبور نباشند 4 سال صبر کنند تا یک دوره مسابقه قهرمانی جهان یا جام جهانی برگزار شود.

از همین رو، رقابت‌های لیگ جهانی و جایزه بزرگ جهان با جوایز میلیون دلاری طراحی شد که هنوز هم هر ساله برگزار می‌شوند و در زمره پرطرفدارترین پیکارهای جهانی ورزش قرار گرفته‌اند.

منبع
مورد استفاده برای این مدخل

کد خبر
147946

