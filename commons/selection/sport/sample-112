
 این لیگ از ۱۶ تیم که از سراسر کشور
یونان
در آن شرکت می‌کنند برگزار می‌شود. این لیگ در آخرین رتبه‌بندی یوفا در ۲۰ اوت ۲۰۱۵، جایگاه سیزدهمین لیگ برتر اروپا را در اختیار دارد.

تاکنون تنها شش باشگاه توانسته‌اند قهرمانی لیگ یونان را به دست آورند. سه باشگاه بزرگ شهر آتن (
المپیاکوس
، پاناتینایکوس و آ. ا. ک آتن) بیشترین تعداد قهرمانی در این لیگ را در اختیار دارند و تنها سه باشگاه پائوک تسالونیکی، آریس تسالونیکی و لاریسا توانسته‌اند در زمان‌های کوتاه استیلای سه تیم بزرگ شهر آتن بر سوپر لیگ یونان را بشکنند. مدافع عنوان قهرمانی این لیگ، باشگاه المپیاکوس است که این باشگاه در مجموع با ۴۳ قهرمانی پرافتخارترین تیم این سری مسابقات نیز به شمار می‌رود.


شیوه برگزاری لیگ


این لیگ از ۱۶ تیم تشکیل شده است که تیمها به صورت دوره‌ای یک‌بار با هرکدام از تیم‌های حاضر در جدول به صورت رفت و برگشت پیکار می‌کنند. در پایان مسابقات لیگ سه تیم انتهای جدول (رتبه‌های ۱۴، ۱۵ و ۱۶) مستقیماً از سوپر لیگ حذف می‌شوند و سه تیم صعود کننده از لیگ دسته اول جایگزین آن‌ها می‌شوند. این لیگ دو نماینده در لیگ قهرمانان اروپا دارد که تیم قهرمان به صورت مستقیم به دور گروهی
لیگ قهرمانان
صعود می‌کند.

تکلیف تیم دوم صعود کننده به لیگ قهرمانان را تیم‌های دوم تا پنجم رده‌بندی سوپر لیگ در یک گروه به صورت دوره‌ای (رفت و برگشت) مشخص می‌کنند. پیش از آغاز مرحله پلی‌آف ، تیم پنجم و چهارم جدول رده‌بندی سوپر لیگ ، رقابت‌ها را بدون امتیاز آغاز می‌کنند، حال آنکه تیم سوم با امتیاز دو و تیم‌ دوم سوپر لیگ نیز با امتیاز سه این مرحله را آغاز می‌کنند.

در پایان این مرحله هر تیمی که امتیاز بیشتری را کسب کند به عنوان دومین نمایندهٔ یونان در لیگ قهرمانان انتخاب و به مرحلهٔ سوم انتخابی این مسابقات راه می‌یابد.تیم‌های دوم تا چهارم پلی‌آف نیز به عنوان نمایندگان یونان در لیگ اروپا بازی خواهند کرد.

کد خبر
358713

