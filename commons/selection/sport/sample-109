
"کوپا دل‌ری" به مسابقات فوتبال حذفی باشگاه‌های اسپانیا در رده مردان گفته می‌شود. این جام در رشته‌های دیگر ورزشی در اسپانیا نیز وجود دارد. این مسابقات در بخش بانوان "کوپا دلا رینا" نامیده می‌شود.


تاریخچه


مسابقات فوتبال حذفی مردان در
اسپانیا
از سال 1903 آغاز شد. نام‌های گوناگونی که این تورنمنت در طول زمان به خود گرفت، هم‌زمان سیر تحولات تاریخی کشور اسپانیا را نشان می‌دهد. در سال شکل‌گیری این رقابت‌ها، به دلیل این که ریاست آن را پادشاه این کشور، آلفونس هشتم به عهده گرفت، به نام "جام شهر مادرید" برگزار شد. در این مسابقات تیم ویزکایا دو بیلبائو (تیمی متشکل از بازیکنان دو تیم بیلبائو اف.سی و اتلتیک کلوب دو بیلبائو) قهرمان شد. در دوره دوم در سال 1903 جام دیگری بنیان‌گذاری شد  که آن را به طور رسمی "جام پادشاهی آلفونس هشتم" نام نهادند.

پس از اعلام جمهوری دوم و کناره‌گیری آلفونس هشتم (1931)، این جام از سال 1933 "جام ریاست جمهوری"، همچنین "جام اسپانیا" نامیده شد. در سال 1937 در طول جنگ‌های داخلی در مناطقی از اسپانیا که تحت کنترل گروه‌های جمهوری‌خواه بود، "جام اسپانیای آزاد" برگزار شد که در این جام تیم فوتبال لوانته اف.سی با پیروزی یک بر صفر مقابل حریف همشهری‌اش والنسیا اف.سی به قهرمانی رسید. با وجود این، این دوره از سوی فدراسیون فوتبال اسپانیا به رسمیت شناخته نشده و به همین دلیل در آمارها نیز از آن نامی برده نمی‌شود.

در سال 1938 تورنمنتی برگزار نشد.

پس از پیروزی گروه‌های مخالف جمهوری و طرفدار فرانسیسکو فرانکو در جنگ‌های داخلی،‌درس ال 1939 جام حذفی با نام "یادواره ژنرال"، و ‌از سال 1940 به نام "جام ژنرال" برگزار شد.

بعد از درگذشت فرانکو در طول فصل 76/1975، جام حذفی از فصل 77/1976 با نام "جام پادشاهی دن خوان کارلوس اول" برگزار شد.


نحوه برگزاری


جام حذفی اسپانیا با نام "کوپا دل‌ری" با سیستم حذفی برگزار می‌شود. در این جام تمامی باشگاه‌های دسته اول و دوم، چهار تیم برتر لیگ دسته سوم و نیز قهرمان لیگ دسته چهارم اجازه حضور دارند.

در مرحله اول فقط یک بازی انجام می‌شود که در آن تیم رده‌ پایین‌تر حق میزبانی دارد. از مرحله‌ای که 32 تیم باقی می‌مانند تا مرحله نیمه‌نهایی برنده در دو دیدار رفت و برگشت مشخص می‌شود. بازی فینال نیز هر سال در یک ورزشگاه، و البته اغلب در مادرید انجام می‌شود.

در سال ۲۰۱۱،
رئال مادرید
که در برابر
بارسلونا
به قهرمانی رسیده بود به شهر مادرید برگشته بود و طبق رسم این تیم، بازیکنان سوار بر اتوبوسی روباز درحال برپایی جشن قهرمانی در میدان سیبلس شهر مادرید بودند که در این بین جام از دست سرخیو راموس رها شد و با رفتن به زیر چرخ‌های اتوبوس تقریباً از بین رفت که بعد از این حادثه جامی جدید برای این رقابت‌ها ساخته شد.

کد خبر
132907

