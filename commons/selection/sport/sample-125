
 تیم
فوتبال
ایران در 7 دوره با مربی خارجی و 5 دوره نیز با مربی ایرانی در
بازی‌های آسیایی
حضور یافته است. مربیان خارجی 2 طلا، یک نقره و یک برنز بدست آورده و مربیان ایرانی نیز 2 طلا و یک نقره کسب کرده اند.

فرانک اوفارل،
علی پروین
،
منصور پورحیدری
و برانکو ایوانکوویچ مربیانی هستند که مدال طلای این تورنمنت بزرگ آسیایی را برای کشورمان به دست آورده‌اند.
مصطفی سلیمی و گئورگی سوچ مدال نقره و رنه سیموئز نیز یک مدال برنز با تیم ملی ایران بدست آورده‌اند.
ایران
در این مسابقات 60 بازی انجام داده که 38 برد، 9 تساوی و 13 باخت حاصل آن بوده است.

آخرین بازی ایران در سال 2006 مقابل
کره جنوبی
بود که با برد ملی پوشان ایران همراه بود. پیروزی 10-1 مقابل
افغانستان
در بازی‌های آسیایی 2002 بهترین پیروزی فوتبال ایران و شکست 5- صفر مقابل کره جنوبی در بازی‌های آسیایی 1958 بدترین نتیجه فوتبال ایران محسوب می‌شود.

تیم ایران مجموعا در این مسابقات 114 گل به ثمر رساند و 44 گل نیز دریافت کرد.بیشترین گل به ثمر رسیده در یک دوره مربوط به بازی‌های آسیایی 1998 است که تیم ملی در 8 بازی 24 گل به ثمر رساند.

علی دایی
با به ثمر رساندن 12 گل بهترین گلزن ایران در تاریخ بازی‌های آسیایی است. دایی 9 گل با تیم بزرگسالان و 3 گل با تیم امید در این مسابقات به ثمر رسانده است. فرشاد پیوس با 6 گل، غلامحسین مظلومی، سید علی موسوی  و
نیکبخت واحدی
نیز با 5 گل در رده‌های بعد قرار دارند.

علیرضا نیکبخت واحدی با زدن 5 گل در یک بازی رکورددار است. وی در بازی‌های آسیایی 2002 مقابل افغانستان 5 گل برای تیم ملی امید به ثمر رساند.

فرشاد پیوس تنها بازیکن ایرانی در بازی‌های آسیایی است که در 3 دوره مختلف گلزنی کرده است. وی در بازی‌های آسیایی 1986، 1990 و 1994 برای تیم ملی گل زده است.

مسعود برومند اولین گل ایران را مقابل برمه در بازی‌های آسیایی 1951 به ثمر رساند. عادل کلاه کج نیز زننده آخرین گل تیم ملی در بازی‌های آسیایی 2006 مقابل کره جنوبی است.

6 بازیکن ایران در 3 دوره بازی‌های آسیایی تیم ملی را همراهی کرده اند: پرویز قلیچ خانی(1966، 1970 و 1974) ناصر محمدخانی(1982، 1986، 1990) محمد پنجعلی(1982، 1986،1990)، فرشاد پیوس( 1986، 1990، 1994) نادر محمدخانی(1990، 1994 و 1998) علی دایی( 1994، 1998 و 2002).

علی دایی با دو مدال طلا در بازی‌های 1998 و 2002 پرافتخارترین بازیکن ایرانی در تاریخ مسابقات فوتبال بازی‌های آسیایی محسوب می‌شود.

تیم ملی ایران در دوره‌های 1974، 1990 و 2002 بدون باخت قهرمان شد، اما در 1998 با یک باخت قهرمان شد.

بهترین نتیجه تیم ملی فوتبال در یک دوره بازی‌های آسیایی به 1974 برمی‌گردد که در 7 بازی 7 برد بدست آورد و در مقابل 20 گل زده فقط یک گل دریافت کرده بود.

کاپیتان‌های تیم ملی در ادوار مختلف بازی‌های آسیایی: 1951(مسعود برومند) 1958(مسعو برومند، 1966 (محمد رنجبر)، 1970(حسن حبیبی)، 1974(پرویز قلیچ خانی) 1982(محمود حقیقیان) 1986(محمد پنجعلی) 1990(محمد پنجعلی) 1994(فرشاد پیوس) 1998 (نادر محمدخانی) 2002(علی دایی) 2006(حسن رودباریان).

کد خبر
120610

