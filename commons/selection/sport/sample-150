
به گزارش روابط عمومی فدراسيون
تكواندو
، یازدهمین دوره مسابقات تكواندوي نوجوانان جهان كه از روز چهارشنبه (26 آبان) با حضور 800 تكواندوكار از 110 کشور به میزبانی شهر "بورنابی"
کانادا
و در سالن "بيل كوپلند" این شهر آغاز شده بود، پس از 5 روز پیکار به پایان رسید. دختران کشورمان قهرمان جهان شدند و تیم ملی پسران نیز به مقام چهارم رسید.

در مجموع تیمی (دختران و پسران) کره جنوبی قهرمان شد، تیم کشورمان به مقام نایب قهرمانی رسید و روسیه سوم شد.

تيم ملي تکواندوی دختران نوجوان كشورمان که در این رقابت‌ها با ترکیب مبينا ن‍ژاد كته‌سري، كوثر حسيني، ستاره چابكي، فاطمه جعفري، مبينا شاكري، مبينا بابالو، زهرا شجاعي، پريسا جوادي، زهرا شيدايي و زهرا پوراسماعيل به مصاف رقبایش رفت، در پايان با 2 مدال طلا (مبينا نژاد كته‌سري و زهرا پوراسماعیل)، دو برنز (مبینا بابالو و پریسا جوادی) و 55 امتياز عنوان قهرماني جهان را به خود اختصاص داد.

چین تایپه با 1 مدال طلا، 3 نقره و 55 امتياز نایب قهرمان شد، روسيه با 3 مدال نقره، 2 برنز و 50 امتياز بر سكوي سوم ايستاد و تيم‌هاي ترکیه و کره جنوبی نيز عنوان چهارم و پنجم را به دست آوردند.

هدايت تيم ملي دختران كشورمان برعهده فاطمه صفرپور به عنوان سرمربي و نيلوفر صفريان و معصومه محمديان به عنوان مربي بود.

تيم ملي تکواندوي پسران نوجوان كشورمان هم که در این رقابت‌ها با تركيب امیر ولی‌پور، حمیدرضا هادیان، ابراهیم صفری، علی باصری، محمدرضا جمشیدی، امیرمحمد بخشی، محمدحسين یزداني، محمد مرتضایی، امیرحسین وقوعی و عرفان ناظمي به مصاف رقبایش رفت، در پايان با یک مدال طلا (امیرمحمد بخشی)، یک نقره (ابراهیم صفری)، يك برنز (علی باصری) و 58 امتياز عنوان چهارمی جهان را به خود اختصاص داد.

كره جنوبي
با پنج مدال طلا، دو برنز و 93 امتياز قهرمان شد،
روسيه
با دو مدال طلا، دو مدال نقره، دو برنز و 66 امتياز نایب قهرمان شد و
ترکیه
با یک مدال طلا، یک نقره، دو برنز و 53 امتیاز بر سكوي سوم ايستاد.

هدايت تيم پسران برعهده وحید عبداللهی به عنوان سرمربی، امید غلامزاده و یوسف حاجی‌پور به عنوان مربی و محمدرضا زوار مدیر فنی بود که به دلیل کارشکنی سفارت کانادا برای سرمربی، مدیر فنی و پزشک تیم روادید صادر نگردید و از همراهی تیم باز ماندند.

 

کد خبر
353204

