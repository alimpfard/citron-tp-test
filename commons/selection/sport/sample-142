
استقلال
تهران بعد از پيروزي‌هاي درخشان در بازي‌هاي ليگ و برد پرگل در ليگ قهرمانان، در هفته بيست‌وسوم مسابقات ليگ، ميزبان تيم ماقبل آخر اين فصل بود.

سياه‌جامگان
كه در ليگ شانزدهم سه مربي عوض كرده و همچنان قعر نشين است در نخستين بازي با رهبري ميثاقيان، تيمي متحول شده را نشان داد.

توقع از استقلال حمله و ارائه بازي تهاجمي بود اما كسي تصور نمي‌كرد سياه جامگان بدين سان مسلط بازي كند. دو تيم  يك بازي تقريبا برابر را در نيمه اول ارائه كردند اما اين تيم مشهدي بود كه در دقيقه 44 توسط گوران يوكوويچ به گل رسيد.

يوكوويچ در نيمه دوم نيز يك موقعيت عالي بدست آورد كه ضربه سرش با اختلاف به بيرون رفت.

اما آن سوي ميدان يك بار يعقوب كريمي خطر ساز شد كه توپ با تير دروازه برخورد كرد و ديگر حملات آبي‌ها نيز تاثيري نداشت تا اينكه در دقيقه 65 آبي‌ها به پنالتي رسيدند و ابراهيمي آن را به گل تساوي تيم‌اش تبديل كرد.

استقلال با اين تك امتياز 41 امتيازي شد و همچنان در مكان سوم جدول باقي ماند. سياه‌جامگان نيز با 18 امتياز در مكان پانزدهم جدول قرار دارد.

کد خبر
363958

