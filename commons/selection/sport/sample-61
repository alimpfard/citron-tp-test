
در یکی، دو دهه اخیر، برخی از باشگاه‌ها و تیم‌های ورزشی متمول جهان ورزشگاه‌های اختصاصی بسیار گران قیمتی برای خود درست کرده‌اند.

البته در مواردی نیز شرکت‌ها و گروه‌های غیرورزشی اقدام به ساخت ورزشگاه‌‌های گران‌قیمت کرده‌اند تا در کنار کسب شهرت بتوانند از فروش بلیت نیز به سود هنگفتی دست پیدا کنند. این ورزشگاه‌‌های بسیار مجلل علاوه بر این‌که گنجایش قابل‌توجهی دارند، در بسیاری از موارد به نماد اصلی باشگاه ورزشی نیز تبدیل شده‌اند.

ورزشگاه ویمبلی، لندن / 5/ 1 میلیارد دلار

مالک این ورزشگاه اتحادیه فوتبال
انگلیس
است. در این ورزشگاه ورزش‌هایی مانند فوتبال، راگبی و فوتبال امریکایی انجام می‌شود. ظرفیت تماشاگران فوتبال در این ورزشگاه به 90 هزار نفر می‌رسد. در این ورزشگاه کنسرت‌های موسیقی هم برگزار می‌شود.

مدیسون اسکوآر گاردن نیویورک / 1/1 میلیارد دلار

مالک این ورزشگاه شرکت مدیسون اسکوآر گاردن است. این ورزشگاه به ورزش‌هایی مانند هاکی روی یخ، بسکتبال، بوکس و کشتی اختصاص دارد.

ورزشگاه المپیک، مونترال / 4/1 میلیارد دلار

مالک این ورزشگاه دولت کبک در
کانادا
است. در این ورزشگاه ورزش‌هایی مانند بیسبال و فوتبال انجام می‌شود. ظرفیت تماشاگران فوتبال در این ورزشگاه بیش از 66 هزار نفر است. در این ورزشگاه کنسرت موسیقی نیز برگزارمی‌شود.

‌ استادوفرانس، پاریس / 974 میلیون دلار

مالک این ورزشگاه کنسرسیوم (مجموعه ای از چند شرکت اقتصادی) استادوفرانس است. ظرفیت این ورزشگاه به 80 هزار نفر می‌رسد. فینال جام جهانی 1998
فرانسه
در این ورزشگاه برگزار شد.

راجر سنتر، تورنتو / 930 میلیون دلار

مالک این ورزشگاه شرکت ارتباطات راجرز است. در این ورزشگاه تیم‌های ورزشی مانند بیسبال، فوتبال کانادایی، فوتبال امریکایی، بسکتبال و کشتی بازی می‌کنند.

‌ ورزشگاه امارات، لندن / 770 میلیون دلار

مالک این ورزشگاه
باشگاه آرسنال
است. ظرفیت این استادیوم به بیش از 60 هزار نفر می‌رسد.

بقیه ورزشگاه‌ها

البته به جز ورزشگاه‌های اشاره‌شده می‌توان به ورزشگاه‌های سولجر فیلد ، لوکاس اویل و سافکو فیلد در ایالت‌های شیکاگو، ایندیاناپولیس و ‌سیاتل
‌آمریکا
هم اشاره کرد.

همچنین ورزشگاه ANZ در سیدنی
استرالیا
با 624 میلیون دلار از دیگر ورزشگاه‌های بزرگ و گران‌قیمت جهان است که در المپیک 2000 سیدنی از آن استفاده شد.

کد خبر
117665

