
به گزارش روابط عمومی فدراسيون دو و ميداني، نخستین مسابقه بین‌المللی دوی پارس در بخش بانوان به مسافت 10 کیلومتر با شرکت دوندگانی از ایران و 42 کشور جهان در ورزشگاه بزرگ آزادی تهران برگزار شد.

در این رقابت، دوندگان با شلیک تپانچه شروع توسط فریبا محمدیان، معاون ورزش بانوان وزارت ورزش و جوانان مسیر زیبای دریاچه ورزشگاه آزادی را با شعار " i run iran " پیمودند.

پریسا عرب، دونده ارزنده کشورمان با کسب عنوان نخست، نخستین بانوی قهرمان دوی پارس لقب گرفت. "زیموروتا " از کشور فرانسه نایب قهرمان شد و زهرا رئیسی، دیگر دونده کشورمان نیز به عنوان سومی دست یافت.

فدراسیون دو ومیدانی به نفر اول این مسابقه 1000 دلار، به نفر دوم 700 دلار و به نفر سوم نیز 500 دلار به عنوان جایزه نقدی اهدا کرد.

 

کد خبر
366351

