
به گزارش ایسنا، از هفته چهارم
لیگ قهرمانان آسیا
، لخویا قطر و
استقلال خوزستان
ایران در دوحه مقابل هم قرار گرفتند که این دیدار با شکست دو بر یک شاگردان سیروس پور مسوی همراه شد.

در این بازی آلویس نانگ در دقیقه ۸ برای استقلال خوزستان و نام تای هی در دقیقه ۳۴ و معز علی در دقیقه ۴۲ برای لخویا موفق به گلزنی شدند.

با این شکست، استقلال خوزستان کماکان هفت امتیازی باقی ماند و به رده دوم گروه سقوط کرد و لخویا با رسدین به امتیاز هشت، صدرنشین این گروه شد.

گزارش نیمه نخست

در دقیقه پنج، پاس در عمق حسن عفیف به معز علی رسید و این مهاجم نتوانست از موقعیتی که برایش پیش آمده بود بهره ببرد.

گل: در دقیقه هشت، حسن بیت سعید از سمت چپ زمین لخویا سانتری را روی دروازه این تیم ارسال کرد که نانگ به خوبی توپ را مقابل محوطه شش قدم کنترل کرد و با یک ضربه گل نخست تیمش را به ثمر رساند.

در دقیقه ۱۵، ضربه نام تای هی را وحید شیخ ویسی به کرنر فرستاد.

در دقیقه ۲۶، محمد طیبی پاس بلندی را برای آلویس نانگ ارسال کرد که ضربه او را قاسم برهان کنترل کرد.

در دقیقه ٢٩، سانتر پیمان شیرزادی از سمت راست زمین لخویا به آرش افشین رسید اما شوت او را قاسم برهان در آغوش گرفت.

گل: در دقیقه ۳۴، نام تای هی از مقابل محوطه جریمه استقلال خوزستان اقدام به شوتزنی کرد که ضربه فنی او درون دروازه شیخ ویسی قرار گرفت. شیخ ویسی در این صحنه نتوانست واکنشی را نشان دهد.

گل: در دقیقه ۴۲، ارسال بازیکن لخویا از روی کرنر مقابل محوطخه جریمه با اشتباه وحید شیخ ویسی همراه شد و معز علی گل دوم لخویا را به ثمر رساند.

گزارش نیمه دوم

در دقیقه  ۴٧، وحید شیخ ویسی شوت از راه دور معز علی را راهی کرنر کرد.

در دقیقه ۵۴، ضربه پیمان شیرازی از روی ضربه کاشته به مهدی مومنی رسید و توپ او هم به بازیکن لخویا برخورد کرد که در این صحنه بازیکنان استقلال خوزستان معتقد بودند بازیکن قطری مرتکب خطای پنالتی شده است.

در دقیقه ٧٠، شوت از راه دور مهدی زبیدی از بالای دروازه به بیرون رفت.

در دقیقه ٧٣، حرکت زیبای نام تای هی باعث شد در حالت تک به تک  قرار بگیرد اما شیخ ویسی بازهم برابر لخویایی‌ها ایستادگی کرد.

در دقیقه ٧٥، سانتر از سمت راست بیت سعید به نانگ رسید و ضربه قیچی او به بیرون رفت.

در دقیقه ٨٠، باز هم وحید شیخ ویسی مقابل شوت نام تای هی ایستاد.

در دقیقه ٨٢، سانتر عفیف از سمت راست و ضربه قیچی معز علی را شیخ ویسی  دفع کرد.

این دیدار در نهایت با پیروزی دو بر لخویا به پایان رسید.

لخویا قطر:

قاسم برهان، خالد رضوان، محمد موسی، احمد یاسر، خالد مفتاح، اوییز مارتن، کریم بوضی اف، اسماعیل محمد، نام تای هی، علی حسن عفیف و معز علی

سرمربی: جمال بلماضی
استقلال خوزستان ایران:

وحید شیخ ویسی، دانیال ماهینی(زبیدی ۵۶)، محمد طیبی، عقیل کعبی، پیمان شیرزادی، فرشاد سالاروند(ابوالفضل علایی ۷۸)، سلمان بحرانی، مهدی مومنی، آلویس نانگ، حسن بیت سعید و آرش افشین (مصطفی ماهی ۶۸)

سرمربی:سید سیروس پورموسوی

کد خبر
366630

