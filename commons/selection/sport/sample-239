
به گزارش روابط عمومی فدراسیون قایقرانی، دریاچه آزادی صبح روز چهارشنبه، اول دی ماه میزبان مسابقات قهرمانی دانشجویان آقایان کشور بود. این رقابت‌ها در رشته‌های روئینگ و آب‌های آرام برگزار شد.

قایقرانانی از دانشگاه‌های شاندیز، فنی شهید خدادادی، بوعلی سینا، رازی کرمانشاه، پیام نور، هنر، رازی کرمانشاه و علمی کاربردی پرسپولیس در این مسابقات شرکت کردند.

در رشته آب‌های آرام در ماده کایاک یک نفره 1000 متر، محمد گلپیرا از فنی شهید خدادادی، محمد ولدی از بوعلی سینا و امیر فتاح‌پور از رازی کرمانشاه مقام‌های اول تا سوم را به دست آوردند.

در کایاک یک نفره 200 متر، مجید جواهری از شاندیز، محمد گلپیرا از فنی شهید خدادادی و محمد ولدی از بوعلی سینا اول تا سوم شدند.

در رشته روئینگ نیز در روئینگ تک نفره خشایار عباس‌آبادی از پیام نور مقام اول، امیر آقازاده از دانشگاه هنر مقام دوم و آراد سلیمان‌پور از علمی کاربردی پرسپولیس مقام سوم را از آن خود کردند.

کد خبر
356452

