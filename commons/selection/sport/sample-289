
به گزارش ایسنا، ماهنامه WorldSoccer در آخرین شماره خود (ژانویه 2009) نوشت:
جباروف که نقش مهمی در راهیابی "بونیودکور" به مرحله نیمه نهایی لیگ قهرمانان آسیا ایفا کرد بالاتر از "یوشیتو اندو" و "یوجی ناکازاوا" از
ژاپن
، "سباستین سوریا" از
قطر
و "اسماعیل مطر" از امارات این جایزه را از آن خود کرد.

براساس سیستم ارزیابی بحث برانگیز  AFC، بازیکنان به ازای هر بازی که به عنوان بهترین بازیکن زمین شناخته شوند، امتیازهایی بدست می‌آورند و در این مورد جباروف 10 امتیاز بیشتر از "مطر" بدست آورد، "سوریا" سوم و "ناکازاوا" چهارم شدند و در عین ناباوری "یوشیتو اندو" از گامبااوزاکا رتبه پنجم را از آن خود کرد.

"اندو" اوایل این ماه نقش اساسی در قهرمانی شگفت‌انگیز تیمش در لیگ قهرمانان آسیا داشت، اما بازی‌های نه چندان چشمگیر او برای تیم ملی ژاپن به قیمت از دست دادن عنوان بهترین بازیکن سال تمام شد.

جایزه بهترین بازیکن سال قاره آسیا فصلی رویایی را برای "جباروف" که به همراه بونیودکور توانست برای نخستین بار قهرمانی در لیگ ازبکستان را تجربه کند، رقم زد. بونیودکور که اوایل امسال با جذب "ریوالدو"، ستاره برزیلی به تیمی جهانی تبدیل شد، جام حذفی را نیز از آن خود کرد و در همین حال تیم ملی این کشور که از سال 1993 عضو کنفدراسیون فوتبال آسیا شناخته شده است، امیدهای بسیاری برای نخستین راهیابی به جام جهانی دارد.

"جباروف" می‌گوید: "در
ازبکستان
تغییرات مثبتی در زمینه توسعه فوتبال شگل گرفته است. دولت تلاش بسیاری برای توسعه فوتبال می‌کند. در نتیجه این جایزه تاثیر مثبتی بر روی فوتبال کشورم و وجهه آن در آسیا و جهان می‌گذارد."

"آکیرا نیشیمو" که توانست تیم گامبا اوزاکا را برای نخستین بار به عنوان قهرمانی در آسیا برساند به عنوان بهترین مربی سال برگزیده شد. احمد خلیل از
امارات متحده عربی
عنوان بهترین بازیکن جوان سال را از آن خود کرد و ژاپنی ها نیز به عنوان بهترین تیم ملی شناخته شدند.

کد خبر
71828

