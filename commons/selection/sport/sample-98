
فعالیت باشگاهی

لیونل سانچز از دوران کودکی در تیم سی.اف. یونیورسیاد د شیلی بازی می‌کرد و مدتی بسیار طولانی نیز به این باشگاه وفادار ماند. او که 76/1 متر قد داشت،‌ برای اولین بار زمانی که 17 سال داشت در سطح حرفه‌ای بازی کرد. اولین قهرمانی ملی او در سال 1959 با باشگاه یونیورسیاد بود. در سال 1955 هم برای نخستین مرتبه به تیم ملی فوتبال
شیلی
فراخوانده شد. در همین حال تا سال 1969، پنج قهرمانی دیگر نیز در رده باشگاهی نصیبش شد.

تازه زمانی که 33 ساله بود، پیراهن تیم دیگری را به تن کرد و عضو تیم باشگاهی کولو کولو سانتیاگو شد که نه تنها موفق‌تر از تیم قبلی بود، بلکه در بین مردم نیز محبوبیت بیشتری داشت. تجربیات او بسیار برای تیم سودمند بود و آن را به قهرمانی در لیگ شیلی رهنمون کرد. برای خود وی، این هفتمین قهرمانی در طول 17 فصل بود. وی سپس برای دو تیم دیگر به نام‌های پالستینو د سانتیاگو و فروبدمینتون شیلی بازی کرد.

پس از آن یک دوره مربیگری را با موفقیت پشت سر گذاشت و در پست‌های مختلفی برای باشگاه یونیورسیاد مشغول کار شد.

باشگاه‌هایی که در آنها بازی کرده است:

سی.اف. یونیورسیاد د شیلی سانتیاگو: 1969 - 1953
سی.اس.دی. کولو کولو سانتیاگو: 1970/1969
سی.دی. د سانتیاگو: 1971/1970
فروبدمینتون د شیلی: 1972/1971

فعالیت ملی

بین سال‌های 1955 و آگوست 1968، لیونل سانچز 86 بازی ملی انجام داد و 23 گل به ثمر رساند. بدین ترتیب وی تاکنون (ماه مه 2009) رکورددار بازی ملی در شیلی است.

بدون شک اوج بازی‌های ملی او،
جام جهانی
1962 در وطن خودش، شیلی بود. سانچز در آن زمان در بهترین شرایط قرار داشت و به عنوان بازی‌ساز تیم آبی- قرمز، این تیم را به نیمه نهایی جام رساند که در آن مرحله از
برزیل
که بعدا قهرمان جام شد، 2 بر 4 شکست خوردند و بالاخره با پیروزی 1 بر 0 مقابل یوگسلاوی به مقام سوم جهان رسیدند. سانچز نیز با چهار گلی که درشش بازی این جام زد، یکی از شش
آقای گل
این جام جهانی شد. او دو گل در مرحله مقدماتی، یک گل در مرحله یک چهارم نهایی مقابل شوروی و یک گل هم در نیمه نهایی زد.

 وی در آن جام جهانی  در دیدار مقابل ایتالیا که به "جنگ داخل چمن" مشهور شد، سانچز با یک ضربه هدفمند بینی ماریو دیوید، بازیکن
ایتالیا
را شکست که نه تنها از سوی داور با جریمه مواجه نشد، بلکه
فیفا
هم پس از آن واکنشی به این موضوع نشان نداد.

سانچز علاوه بر حضور در شش بازی جام جهانی 1962، سه بازی هم در جام جهانی 1966 انجام داد.


افتخارات

قهرمانی در لیگ فوتبال شیلی: 1959، 1962، 1964، 1965، 1967، 1969 (یونیورسیاد د شیلی)، 1970(کولو کولو)
رکورددار بازی ملی در شیلی: 86 بازی ، 23 گل زده
حضور در جام‌های جهانی 1962 و 1966 ( 9 بازی در این دو جام و 4 گل زده)
مقام سومی جهان و عنوان آقای گلی جام جهانی: 1962

کد خبر
94993

