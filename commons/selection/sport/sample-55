
باشگاه فوتبال پانیونیوس (Panionios F.C) باشگاه فوتبال یونانی در نئااسمیرنی در حومه شهر آتن واقع است. این تیم در حال حاضر در سوپر لیگ
یونان
رقابت می‌کند. کریم انصاری‌فرد و مسعود شجاعی در این تیم بازی می‌کنند.

پانیونیوس تقریباً کل تاریخ خود (به جز ۲ مقطع) را در لیگ دسته اول یونان (در حال حاضر موسوم به سوپرلیگ) حضور داشته است.

ورزشگاه نئااسمیرنی یک استادیوم چند کارکردی در آتن می باشد.این استادیوم در حال حاضر ورزشگاه خانگی باشگاه بوده و برای مسابقات فوتبال فعالیت می کند.این استادیوم در حاشیه جنوبی شهر واقع شده و قلب هواداران تیم می باشد.این استادیوم با گنجایش 11.700 نفر در سال 1939 ساخته شد.
آنها در سال های 1979و 1998 دو بار قهرمان و چهار بار هم نایب قهرمان جام حذفی یونان شدند.در سال های 1951 و 1971 در سوپر لیگ فوتبال یونان دو بار نایب قهرمان و در سال 1971 هم قهرمان جام بالکان شدند.درسال 1998 در جام برندگان جام اروپا توانستند به مرحله یک چهارم نهایی برسند.

در فصل 2015-2014 در سوپر لیگ یونان رتبه سیزدهم را از آن خود کرد.

باشگاه پانیونیوس در سال 2016پس از تصمیم اتحادیه فوتبال اروپا به‌خاطر جعل اسناد حقوقی و مالی از شرکت در فصل آینده لیگ اروپا محروم شد.

در سال 2016 کمیته انضباطی فدراسیون فوتبال یونان باشگاه پانیونیوس را به‌خاطر آشوب هوادارانش در ورزشگاه خانگی نیوازمیرنا هنگام برگزاری بازی برابر تیم آاِک آتن در چارچوب مرحله پلی‌آف سوپر لیگ این کشور 52 هزار یورو جریمه کرد.


جریمه سنگین مالی تیم پانیونیوس با استناد به گزارش‌های ارائه شده از سوی پلیس،کادر داوری و نماینده فدراسیون فوتبال یونان اعمال شده بود. یاران انصاری‌فرد پیش از این در خلال برگزاری فصل گذشته سوپر لیگ یونان با جریمه 12 هزار یورویی به‌خاطر آشوب تماشاگرانش مواجه شده بودند.


در سال 2016 سران باشگاه مارینونس اوزونیدیس سرمربی باشگاه را از سمت سرمربیگری این تیم به‌دلیل برخورد زننده با تعدادی از هواداران متعصب این تیم در محل تمرینات و مذاکرات پنهانی با تیم المپیاکوس اخراج و ولادان میلویوویچ صربستانی را جایگزین وی کردند.

ولادان میلویوویچ پیش از این هدایت تیم اومانیای قبرس را بر عهده داشت و پس از دو روز مذاکرات فشرده قرارداد دو ساله‌ای با تیم پانیونیوس منعقد کرد.


پانیونیوس با قدمتی 127 ساله قدیمی‌ترین تیم فوتبال شهر آتن پایتخت یونان محسوب می‌شود.این باشگاه در14 سپتامبر 1890 تاسیس شد. فوتبالدوستان یونان و رسانه‌های ورزشی این کشور به همین خاطر احترام ویژه‌ای برای تیم پانیونیوس قائل هستند. این تیم حتی قدمت بیشتری نسبت به دیگر تیم‌های پرافتخار یونانی همانند المپیاکوس، پاناتینایکوس و آاِک دارد.

کد خبر
356137

