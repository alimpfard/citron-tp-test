
به گزارش روابط عمومی فدراسیون اسکی، رقابت‌های اسکی آلپاین قهرمانی نونهالان و نوجوانان کشور روز یکشنبه (20 فروردين) در پیست اسکی دیزین برگزار شد و در نهایت استان تهران به مقام قهرمانی دست یافت.

در این پيكارها و در بخش نونهالان دختر آتنا کیاشمشکی (استان تهران) مقام نخست را به دست آورد، رکسانا ساوه شمشکی (استان تهران) دوم شد و سحر احمدپور (استان فارس) جایگاه سوم را کسب کرد.

همچنین در بخش نوجوانان مریم زارع (استان فارس) به مقام قهرمانی رسید، مهرناز کیاشمشکی (استان تهران) جایگاه دوم را کسب کرد و نگار کیادربندسری ( استان تهران) عنوان سوم را به دست آورد.

در رده‌بندی امتیازی این رقابت‌ها نیز تیم‌ اسکی آلپاین نونهالان و نوجوانان دختر استان تهران به مقام نخست رسید، تیم استان فارس دوم شد و تیم استان همدان جایگاه سوم را به خود اختصاص داد.

رقابت‌های اسکی آلپاین رده سنی جوانان و بزرگسالان قهرمانی کشور بانوان نیز دوشنبه (21 فروردين) در پیست اسکی دیزین دنبال می‌شود.

 

کد خبر
366584

