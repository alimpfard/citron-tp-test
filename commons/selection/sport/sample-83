
در آخرين بازي‌هاي هفته بيست‌وسوم ليگ،
پرسپوليس
در زمين
نفت تهران
ميزبان تيم
علي دايي
بود.

شاگردان
برانكو
در شرايطي پا به ميدان گذاشتند كه شش بازيكن اصلي خود را به همران نداشتند و در مقابل، نفت با تجديد قواي اساسي روبروي آنها قرار گرفته بود. اما دقيقه 4 بازي كل پيش‌بيني‌ها را به هم زد.

دروازه‌بان نفت در شرايط تك به تك با بازيكن پرسپوليس خارج از محوطه در اختيارش با دست توپ را دفع كرد تا اين تيم ده نفره شود.

تيم ده نفره نفت نتوانست مقابل بازيكنان با انگيزه پرسپوليس كه گويي يك جفت شش اضافه دارند تاب بياورد.

در بازي يك طرفه‌اي كه بعد از اين حادثه به وجود آمد، شاگردان دايي دل به ضد حملات داشتند كه از آن طرفي نبستند.

پرسپوليسي‌ها در نيمه دوم به گل‌هاي خود رسيدند. گل نخست را سروش رفيعي روي يك ضربه ايستگاهي برنامه‌ريزي شده در دقيقه 57 به ثمر رساند و طارمي نيز در دقيقه 87 دمين گل پرسپوليس را به ثمر رساند.

پرسپوليس با اين پيروزي 53 امتيازي شد و به نظر مي‌رسد كسب مقام قهرماني در ليگ شانزدهم را از آن خود خواهد كرد. نفت نيز با 32 امتياز قبلي خود در مكان هفتم قرار گرفت.

در ديگر باز يكشنبه 15 اسفند،
سپاهان
توانست با نتيجه 2 بر يك از سد
ذوب‌آهن
بگذرد. زرد پوشان اصفهان با فتح دربي نصف‌جهان 31 امتيازي شدند و در رده هشتم قرار گرفتند. ذوب‌آهن هم كه چند بازي است ناكام زمين را ترك مي‌كند با اندوخته 33 امتيازي خود در جايگاه چهارم جدول قرار دارد.

کد خبر
364075

