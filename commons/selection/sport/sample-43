
وی در حدود 7 سالگی همراه خانواده به
ایران
و شهر
تهران
مهاجرت کرد.

نبی سروری در جوانی به ورزش کشتی بسیار علاقمند شد و برای تمرین به باشگاه نیرو و جوان رفت. وی در 14سالگی به باشگاه پولاد متعلق به حسین رضی زاده رفت و زیر نظر مرحوم حاج عبدالحسین فعلی به تمرین کشتی پرداخت.

در 20 سالگی به جمع ملی پوشان دعوت شد و در سال 1332 در مسابقات رسمی تیم ملی بر
محمد علی فردین
غلبه کرد.

بعد از درخشش تحسین برانگیز کشتی گیران ایران در بازی‌های
المپیک
ملبورن، همه نگاه‌ها به مسابقات جهانی استانبول دوخته شد.

نبی سروری در بازی‌های المپیک 1956 ملبورن با بد اقبالی مواجه شد و به عنوان چهارم مشترک با (پربولین) از سوئد و (کنراد ویلرز) از آفریقای جنوبی را در وزن 73 کیلوگرم دست یافت.

وی پس از این ناکامی، یکباره از وزن سابق خود را جدا کرد و به جرگه 79 کیلوئی‌ها (وزن ششم) پیوست. در اولین سال شرکت در وزن ششم در میدانی که حسن کنکور از ترکیه و گئورگی استیخرت لادزه چهره صاحب نام روسی قرار داشتند مدال طلا را به دست آورد.

نبی سروری در پیش چشم تماشاگران متعصب ترک چنان کرد که سال‌ها آوازه قدرت نمائی او نقل قول مجالس و محافل کشتی بود و پس از عبور از کمند رقبا در دوره پایانی به مصاف حریف روسی رسید.


شانزدهمین دوره مسابقات کشتی آزاد قهرمانی کشور (قزوین) خرداد و تیر 1334
ردیف بالا از راست: حسین نوری -
غلامرضا تختی
- حاج عبدالحسین فعلی (مربی)  - حسین عرب و نبی سروری
ردیف پائین از راست: سید تقی اشراق - مصطفی تاجیک -  حسین بدر و
محمد خجسته پور

زمانیکه داور سوت آغاز مسابقه را به صدا درآورد، در کمال حیرت همگان سروری با فن دست در مخالف که یک فن اصیل و بکر ایرانی و شاهکار فنون
غلامرضا تختی
می‌باشد قهرمان روسی را سرچنگ به زمین کوبید و چنان نمایشی از قدرت و دلاوری داد که نظیر آن کنتر دیده شده بود.

سروری در مسابقات جهانی استانبول تنها برنده مدال طلا برای ایران در این دوره از مسابقات جهانی بود.

وی همچنین صاحب مدال نقره مسابقات آسیایی در وزن 79 کیلوگرم سال 1958، توکیو ژاپن است. سروری در دیدار نهایی با (ناگائی تاکاشی) از ژاپن مساوی کرد، اما طبق مقررات آن زمان، به دلیل اینکه اندکی سنگین‌تر از حریف بود، دوم شد.

سروری در مسابقات جهانی ورشو لهستان 1955 نیز مدال نقره به دست آورد.

وی در صوفیه پس از دو پیروزی مقابل لیپالوتا از آلمان در حالیکه می‌رفت با فن کنده یک چاک حریف را با خطر نزدیک کند با عکس‌العمل حریف خود به پی رفت و داور به فوریت در سوت خود دمید و او را از پیشروی بازداشت و سروری پنجم جهان شد.

نبی سروری در مسابقات جهانی تهران سال 1959 با وجود پیروزی مقابل استیخرت لادز از شوروی و پران گارجیف از بلغارستان، از مدال دور ماند و با 6 پوئن منفی از جدول بیرون رفت.

سروری به علت فنی بودن و قدرت استثنائی که داشت یکی از مدعیان کشتی‌های پهلوانی از سال‌های 1333 تا 1337 در دوران پهلوانی عباس زندی و تختی بود.

سروری چند بار نیز مربی تیم ملی بود. از جمله در سال 1965 که تیم ملی کشتی آزاد ایران در منچستر، برای دومین بار قهرمان جهان شد، وی مربی تیم ملی بود.

نبی سروری در سال 1381 و در سن 69 سالگی درگذشت.

برخی از افتخارات نبی سروری:


مدال نقره جام ورشو ۱۹۵۵

چهارم مشترک المپیک ۱۹۵۶ ملبورن در ۷۳ کیلو

برنده مدال نقره بازی‌های آسیایی ۱۹۵۸ توکیو

سرمربی تیم ملی ایران در سال ۱۹۶۵ منچستر


کد خبر
178087

