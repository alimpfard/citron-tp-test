
اولین دوره جام  حذفی ایتالیا در سال 1922 برگزار و تیم اف.ث. وادو قهرمان شد. دوره بعدی اما در سال 1936 برگزار شد و تنها چند سال بعد،‌ و این بار به دلیل وقوع جنگ جهانی دوم، انجام آن دوباره متوقف شد تا این که این مسابقات در سال 1957 مجددا راه‌اندازی شد.

در
ایتالیا
سوپرجام و لیگ در پایان ماه آگوست و یا در اول ماه سپتامبر آغاز می‌شوند، اما دور اول جام حذفی در همان آغاز ماه آگوست شروع می‌شود. این جام برای هشت تیم هم کمی قبل از تعطیلات زمستانی آغاز می‌شود.

نحوه برگزاری بازی‌ها برای فصل 06/2005 کمی دچار تغییر شد. تا فصل 09/2008 در این مسابقات 72 تیم شرکت می‌کردند: تیم‌های سری A، B، و سی تیم حاضر در C 1. 64 تیم به طور مستقیم وارد جام حذفی می‌شدند و 8 تا از بهترین تیم‌ها (اگر قهرمان جام حذفی در میانشان نبود، 7 تیم)هم بعدا به تورنمنت اضافه می‌شدند.

پس از تغییر شکل این مسابقات در فصل 08/2007 همه 36 تیم دسته سوم (C 1) در رقابت‌ها حضور پیدا می‌کنند.

ترتیب رویارویی تیم‌ها هم براساس لیست قرارگیری تیم‌ها است. تیم نهم با تیم هفتاد و دوم، تیم دهم با تیم هفتاد و یکم و به همین ترتیب. سه مرحله اول جام به صورت تک ‌بازی انجام می‌شود.

بعد از دور سوم، هشت تیم باقیمانده، در مرحله یک هشتم نهایی هشت دیدار به صورت رفت و برگشت انجام می‌دهند.

در صورت تساوی در دو بازی، وقت اضافه و در نهایت ضربات پنالتی تیم برنده را تعیین می‌کند. این روش تا دیدار فینال ادامه پیدا می‌کند. از سال 2008 به این سو، دیدار نهایی به صورت تک بازی انجام می‌شود.

ارزش جام حذفی اما روز به روز کمتر می‌شود. هم به لحاظ استقبال تماشاگران، و هم به لحاظ پرستیژی،  این بازی‌ها چندان مهم به نظر نمی‌رسند. تیم‌های بزرگ
سری A
که تازه در مرحله یک هشتم نهایی وارد جام می شوند، معمولا با تیم‌های دوم و یاران ذخیره خود در این جام حضور پیدا می کنند، دلیل آن هم این است که باشگاه‌ها تا جای ممکن می‌خواهند فشار تعداد زیاد مسابقات را کم کنند. با این حال فهرست قهرمانان این جام را همین تیم‌های بزرگ پر می‌کنند. جام حذفی پس از مسابقات قهرمانی لیگ و مسابقات باشگاهی اروپایی در درجه سوم اهمیت قرار می‌گیرد.

البته در ایتالیا جام حذفی تنها تورنمنت ملی است که از تلویزیون دولتی این کشور، شبکه RAI پخش می‌شود.

مسابقات کوپا ایتالیا از سال 2008 به این سو "کوپا ایتالیا لگا پرو" نامیده می‌شود.

سوپرجام (سوپرکوپا ایتالیا)

سوپرجام ایتالیا بین تیمی که قهرمان سری A و قهرمان جام حذفی برگزار می‌شود و جدیترین تورنمنت فوتبال در این کشور است. سوپرجام از سال 1989 در بین تمامی رده‌های لیگ‌های فوتبال ایتالیا انجام می‌شود. در صورتی که یک تیم در یک فصل هم قهرمان لیگ و هم جام حذفی شود، دیدار سوپرجام را در مقابل فینالیست جام حذفی انجام می‌دهد.

در سال 2002 فینال جام حذفی ایتالیا با نفوذ سعد، پسر
قذافی
که از هواداران سرسخت
یوونتوس
بود، در تریپولی در کشور
لیبی
برگزار، و بازی سوپرجام آن سال نیز در نیویورک انجام شد.

کد خبر
137631

