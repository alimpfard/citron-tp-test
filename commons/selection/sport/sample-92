
مسابقات فوتبال
یورو 2012
از روز 19 خرداد در 2 کشور
لهستان
و
اوکراین
با حضور 16 تیم از قاره اروپا برگزار خواهد شد.


برای آشنایی بیشتر با
جام ملت‌های اروپا
، رکوردهای ادوار گذشته را بررسی کرده‌ایم:


امسال (2012) دومین‌بار است که دو کشور مشترکا میزبانی برگزاری مسابقات را بر عهده دارند.

پرافتخارترین تیم:
آلمان
با سه بار قهرمانی در سال های ۱۹۷۲، ۱۹۸۰ و ۱۹۹۶ و سه بار نایب قهرمانی.

بیشترین حضور (با احتساب یورو 2012):
آلمان با 11 بار حضور؛ روسیه با 10 بار حضور (با احتساب تیم‌های شوروی و کشورهای مشترک المنافع).


  
قهرمانان جام ملت‌های اروپا


بیشترین میزبانی:

فرانسه
با احتساب میزبانی در سال ۲۰۱۶، با سه بار میزبانی در صدر و ایتالیا و بلژیک با دو بار میزبانی در رده دوم قرار دارند.

برترین گلزن:
میشل پلاتینی
، کاپیتان سابق تیم ملی فرانسه و رئیس فعلی یوفا با ۹ گل زده در جام ملت‌های اروپا ۱۹۸۴ بهترین گلزن تاریخ این مسابقات است.

ناکام‌ترین تیم:
انگلستان تنها تیمی است که با 7 بار حضور در این مسابقات هرگز به قهرمانی دست نیافته است و فقط یک بار به مقام سومی رسیده است.

ناکام‌ترین فینالیست:
اتجاد جماهیر شوروی با 4 بار شکست در 5 بازی فینال.

موفق‌ترین میزبان:
در میان میزبان‌های تاریخ این بازی‌ها، سه کشور اسپانیا، ایتالیا و فرانسه توانسته‌اند در خاک خود جام قهرمانی بالای سر ببرند.

پرسابقه‌ترین بازیکن:

لوتار ماته‌ئوس
(آلمان)، لیلیان تورام (فرانسه)، الساندور دل پیرو (ایتالیا(، پیتر اشمایکل (دانمارک)، آرون وینتر و ادوین فان‌درسار (هلند) با حضور در ۴ دوره.

بیشترین بازی:
ادوین فان درسار و لیلیان تورام هر کدام با ۱۶ بازی.

جوانترین بازیکن:
انزو شیفو (بلژیک) با ۱۸ سال ۱۵۱ روز در مسابقات سال ۱۹۸۴ .

مسن‌ترین بازیکن:
لوتار ماته‌ئوس (آلمان) با ۳۹ سال و ۹۱ روز در مسابقات سال ۲۰۰۰ .

موفق‌ترین مربی خارجی:
اوتو ره‌هاگل، مربی آلمانی تیم یونان در سال ۲۰۰۴، تنها مربی تاریخ این بازی‌هاست که با تیمی به جز کشور متبوعش به قهرمانی رسیده است.

پرافتخارترین بازیکن:
راینر بونهوف، بازیکن سابق تیم ملی آلمان غربی، تنها بازیکنی است که با تیمش دوبار قهرمان و یک بار نایب قهرمان شده است.

پرگل‌ترین بازی:
۹ گل، دیدار دو تیم یوگسلاوی و فرانسه در نخستین دوره بازی‌ها در سال ۱۹۶۰ که با نتیجه ۵ بر ۴ به نفع یوگسلاوی پایان یافت.

شگفتی‌سازترین تیم:
دانمارک در سال ۱۹۹۲ به عنوان تیم دوم گروه در مرحله مقدماتی، جایگزین یوگسلاوی شد که به مسابقات نهایی راه یافته بود، اما به دلیل جنگ داخلی از حضور در بازی ها باز ماند. دانمارکی ها با غلبه بر آلمان در فینال برای نخستین بار جام را به خانه بردند. در سال ۲۰۰۴ هم یونان، در عین ناباوری برای نخستین‌بار به قهرمانی رسید.

طولانی‌ترین فینال:
در پنج دوره بازی فینال به وقت اضافه کشیده شده است (۱۹۶۰، ۱۹۶۸، ۱۹۷۶، ۱۹۹۶، ۲۰۰۰) اما تنها در سال ۱۹۷۶ بود که کار به ضربات پنالتی کشید و چکسلواکی، آلمان غربی را شکست داد.


کد خبر
172993

