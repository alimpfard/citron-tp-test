
 هاشمی دارای مدرک کارشناسی ارشد تربیت بدنی با گرایش مدیریت ورزش است. هاشمی دارای کارت مربیگری درجه c فوتبال و درجه دو آمادگی جسمانی است.

از جمله پست‌های دوران خدمت وی می‌توان به معاون تربیت‌بدنی شهرستان ملایر در سال‌های 1373 تا 1376، معاون مدیرکل تربیت بدنی استان همدان در سال 1376، مدیرکل تربیت بدنی استان همدان در سال‌های 1376 تا 1379، معاون دفتر آمار و اطلاعات سازمان تربیت‌بدنی در سال 1380، مدیرکل تربیت بدنی استان یزد از سال 1381 تا 1383، مدیرکل دفتر امور مشترک فدراسیون ورزشی کشور در سال‌های 1382 تا 1384، دبیر هیأت مرکزی گزینش سازمان تربیت بدنی کشور در سال‌های 1383 تا 1389، مدیرکل دفتر بازرسی و پاسخگویی به شکایات تربیت‌بدنی کشور در سال 1385، معاون سازمان و رئیس مرکز توسعه ورزش قهرمانی کشور در سال 1385 و رئیس شورای برون‌مرزی سازمان تربیت بدنی اشاره کرد.

همچنین سرپرستی فدراسیون فوتبال، رئیس ستاد مبارزه با
دوپینگ
کشور، دبیر شورای عالی المپیاد ورزش ایرانیان، نماینده ایران برای شرکت در جلسات کمیته بین‌المللی ورزش و تربیت‌بدنی سازمان یونسکو در سال‌های 1385 تا 1388 و قائم‌مقام وزیر در امور تربیت بدنی آموزش و پرورش در سال 1388 از دیگر پست‌های وی بوده است.

تدوین اساسنامه فدراسیون فوتبال از جمله برنامه‌های عملیاتی وی در دوران تصدی سرپرستی
فدراسیون فوتبال
است.

از اقدامات  وی در وزارت آموزش و پرورش می‌توان به جذب و استخدام 15 هزار معلم متخصص تربیت بدنی در سراسر کشور نام برد. وی همچنین طرح اجباری کردن شنای کرال سینه در پایه سوم ابتدایی سراسر کشور را راه‌اندازی کرد که طی این برنامه در یک سال تحصیلی حدود یک میلیون دانش‌آموز در سراسر کشور شنای کرال سینه را به طور رایگان آموزش می‌بینند.

کیومرث هاشمی دوشنبه 30 دی ماه 1392  در مجمع انتخاباتی
کمیته ملی المپیک 
با 42 رای از 60 رای ماخوذه برای 4 سال به عنوان رئیس کمیته ملی المپیک انتخاب شد.

کد خبر
246499

