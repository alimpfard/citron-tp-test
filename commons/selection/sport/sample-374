
به گزارش "ورزش سه"، اخبر درخواست فسخ قرارداد از سوی جابر انصاری شوک بزرگی به تیم فوتبال استقلال وارد کرد. جابر انصاری اولین بازیکنی نیست که به خاطر مشکلات مالی ساز جدایی را سر داده است و قطعا آخرین بازیکن هم نخواهد بود.

زمانی که
منصوریان
متوجه شد که انصاری به خاطر مشکلات مالی درخواست فسخ قرارداد داده است، بازیکنان تیمش را دور هم جمع کرد و به آنها گفت: «ما در نیم فصل دوم پولی نداریم و این را تاکید می‌کنم که از بازیکنان بزرگتر تیم مثل مهدی رحمتی و خسرو حیدری تا بازیکنان جوان‌تر هر کدام که می‌خواهند می‌توانند رضایت‌نامه‌شان را دریافت کنند و بروند. ما در نیم فصل دوم پولی نداریم و اختیار با شما است که بمانید یا بروید.»

سرمربی
استقلال
که از اتفاق‌های تیمش بسیار ناراحت به نظر می‌رسید صحبت‌هایش را با بازیکنان اینطور ادامه داد: «اگر کسی در استقلال ماند و ادامه داد، حق ندارد بابت مشکلات مالی گله کند چراکه من الان با شماها اتمام حجت کردم و می‌گویم در نیم فصل دوم پولی نداریم که پرداخت کنیم.»

استقلال به جز اینکه در این فصل نتایج خوبی کسب نکرده است مشکلات مالی هم مزید بر علت شده است که ضعف‌های این تیم بیشتر به چشم بیاید. فراموش نکنید استقلال همان تیمی است که با جذب ستاره‌های پرشمار لیگ‌برتر به گفته بسیاری از کارشناسان در ابتدای فصل مدعی جدی قهرمانی بود اما حالا کار این تیم به جایی رسیده است که بسیاری از هواداران این تیم از آینده تیمشان ناامید شده‌اند و حالا باید دید مدیران باشگاه استقلال چه راهکاری برای حل مشکلات مالی این تیم خواهند داشت.

کد خبر
359216

