
به گزارش خبرگزاری فارس، در هفته دوم
لیگ قهرمانان آسیا
از میان 4 نماینده ایران، تیم‌های
استقلال خوزستان
،
استقلال تهران
و
پرسپولیس
مقابل حریفان خود پیروز شدند و تنها
ذوب آهن اصفهان
با بدشانسی ناکام ماند و مقابل نماینده عربستان مغلوب شد.

استقلال خوزستان در ادامه روند درخشان خود موفق شد با یک گل الجزیره امارات را مغلوب کند. شاگردان پورموسوی در شرایطی به این پیروزی رسیدند که پیش از این الفتح عربستان را هم شکست داده بودند تا با 6 امتیاز صدرنشین بلامنازع گروه B لیگ قهرمانان آسیا باشند.

نماینده خوزستان تنها تیم لیگ قهرمانان است که تاکنون دروازه‌اش باز نشده تا رکوردی مثبت تا به اینجای مسابقات به نام این تیم ثبت شود.

دیگر نماینده ایران استقلال تهران موفق شد عملکردی درخشان در دیدار مقابل التعاون عربستان داشته باشد و پیروزی ارزشمند 3 بر صفر را بدست آورد تا با این برد در صدر گروه A مسابقات قرار بگیرد.

پیروزی 3 گله شاگردان
منصوریان
در ادامه سریال‌های بردهای 3 گله این تیم در لیگ برتر بود تا این پیروزی‌ها به قاره کهن هم سرایت کند.

نتایج عجیب این گروه باعث شده تا هر 4 تیم 3 امتیاز داشته باشند و شرایط برای آن‌ها تقریبا مساوی پیش برود.

پرسپولیس نماینده قرمزپوش ایران هم در خاک امارات و در ورزشگاه نهیان به میدان رفت و در یک دیدار جذاب و نفس‌گیر 3 بر 2 مقابل الوحده پیروز شد.

این دیدار که در سالروز تولد
برانکو ایوانکوویچ
برگزار می‌شد ابتدا با برتری مطلق قرمزپوشان همراه بود اما در ادامه دو بار دروازه این تیم باز شد اما در نهایت پرسپولیسی‌ها توانستند به بازی برگردند و بردی ارزشمند را در امارات بدست آوردند.

در این گروه پرسپولیس با وجود کسب 4 امتیاز پایین‌تر از الهلال 4 امتیازی در رده دوم قرار دارد.

آخرین نماینده ایران، ذوب‌آهن بود که در دیدار با الاهلی عربستان با نتیجه دو بر یک مغلوب شد.

شاگردان حسینی در شرایطی مغلوب حریف عربستانی شدند که حریف یک نیمه را به دلیل اخراج بازیکنش 10 نفره بازی کرد و روی یک ضربه ایستگاهی توانست مقابل سبزقباهای ایران در دقایق رو به پایان بازی پیروز شود تا نماینده ایران با بدشانسی شکست تلخی را متحمل شود.

ذوبی‌ها تنها با یک امتیاز به دلیل تساوی در خانه العین در رده سوم قرار گرفته‌اند و در این گروه الاهلی عربستان با 6 امتیاز صدرنشین است.

3 پیروزی و یک شکست عملکرد نمایندگان ایران در هفته دوم لیگ قهرمانان آسیا بود تا تیم‌های کشورمان نسبت به کشورهای با 4 نماینده (ژاپن، عربستان، کره‌جنوبی و امارات) عملکرد درخشانی داشته باشند و به نوعی صدرنشین آسیا لقب بگیرند.

تیم‌های عربستانی صاحب دو برد (الاهلی و الهلال)، یک تساوی (الفتح) و یک باخت (التعاون) شدند.

اماراتی‌ها 3 باخت (الاهلی، الجزیره و الوحده) داشتند و تنها العین امارات که در گروه ذوب آهن قرار دارد به پیروزی رسید.

در میان تیم‌های ژاپنی که در هفته اول درخشان ظاهر شدند، تنها اوراواردز عملکرد موفقی داشت و پیروز شد و تیم‌های کاشیما آنتلرز و گامبااوزاکا شکست را متحمل شدند و کاوازاکی به تساوی رسید.

کره‌ای‌ها هم دو برد (اولسان، جه‌جو یونایتد)، یک تساوی توسط سوان بلووینگر و یک باخت را توسط سئول متحمل شدند.

3 نماینده کشور چین اما در منطقه شرق درخشان ظاهر شدند و با 2 پیروی توسط شانگهای و جیانگسو و یک تساوی توسط گوانگژو بهترین عملکرد را در مجموع به نام خود ثبت کردند.

ضعیف‌ترین عملکرد هم از آن تیم‌های استرالیایی شد.

هر 3 نماینده سرزمین کانگروها (آدلاید، بریزبن و وسترن) باختند تا هر 3 تیم در قعر جدول رده‌بندی گروه‌های خود قرار بگیرند.

ازبک‌ها هم عملکرد 50 درصدی داشتند، لوکوموتیو که در گروه A حریف استقلال است، به پیروزی رسید و بنیادکار در گروه ازبکستان هم باخت تا قعرنشین گروهی که ذوب آهن در ان قرار دارد قرار بگیرد.

در این میان تیم ایسترن هنگ‌کنگ که هدایت آن را یک زن برعهده دارد، در بازی اول خود سخت‌ترین شکست را متحمل شده بود تساوی ارزشمندی مقابل کاوازاکی ژاپن گرفت تا اولین امتیاز تاریخی این تیم در لیگ قهرمانان آسیا به همراه یک سرمربی زن بدست آید.

تیم‌های قطری لخویا و الریان هم به ترتیب مساوی کردند و باختند تا این کشور هم عملکرد ضعیفی در این هفته داشته باشند.


جدول رده‌بندی گروه‌های 8 گانه به شرح زیر است:



گروه A


استقلال، 3 امتیاز، تفاضل 2+

لوکوموتیو، 3 امتیاز، تفاضل 1+

الاهلی امارات، 3 امتیاز، تفاضل 1-

التعاون عربستان، 3 امتیاز، تفاضل 2-


گروه B


استقلال خوزستان 6 امتیاز

لخویا قطر 4 امتیاز

الفتح عربستان یک امتیاز

الجزیره امارات صفر


گروه C


الاهلی عربستان 6 امتیاز

العین امارات 4 امتیاز

ذوب آهن 1 امتیاز

بنیادکار ازبکستان صفر


گروه D


الهلال عربستان 4 امتیاز

پرسپولیس 4 امتیاز

الریان قطر 3 امتیاز

الوحده امارات صفر


گروه E


مونگ تونگ تایلند 4 امتیاز

کاشیماآنتلرز ژاپن 3 امتیاز

اولسان کره‌جنوبی 3 امتیاز

بریزبن استرالیا یک امتیاز


گروه F


اوراواردز ژاپن 6 امتیاز

شانگهای چین 6 امتیاز

سئول کره‌جنوبی صفر

وسترن سیدنی استرالیا صفر

 

گروه G

گوانگژو چین 4 امتیاز

سوان بلووینگز کره‌جنوبی 2 امتیاز

کاوازاکی فرونتال ژاپن 2 امتیاز

ایسترن هنگ‌کنگ یک امتیاز


گروه H


جیانگسو چین 6 امتیاز

جه‌جو یونایتد کره‌جنوبی 3 امتیاز

گامبااوزاکا ژاپن 3 امتیاز

آدلاید استرالیا صفر

کد خبر
363711

