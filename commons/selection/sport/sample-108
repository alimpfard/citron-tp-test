
به گزارش ایسنا، در آخرین دیدار هفته بیست و پنجم
لیگ برتر
فوتبال ایران تیم‌های فوتبال
استقلال
تهران و
فولاد خوزستان
از ساعت ۱۸:۵۰ شنبه 12 فروردین در ورزشگاه آزادی مقابل هم قرار گرفتند که در پایان شاگردان
علیرضا منصوریان
موفق شدند مهمان خود را با یک گل شکست دهند و پس از مدت‌ها به رتبه دوم جدول صعود کنند.

دقیقه ۵: نخستین موقعیت این دیدار در این دقیقه برای استقلال به وجود آمد. سانتر زیبای خسرو حیدری از سمت چپ در محوطه ۶ قدم به کاوه رضایی رسید و ضربه سر مهاجم شماره ۹ استقلال در دستان دروازه‌بان فولاد قرار گرفت.

دقیقه۷: آبی‌پوشان پایتخت حرکتی را از سمت راست انجام دادند که توپ در پشت محوطه جریمه به کاوه رضایی رسید و این بازیکن پس از کنترلی زیبا و تغییر مسیر ضربه‌اش را روانه دروازه کرد که شوت مهاجم استقلال به شکلی خطرناک از کنار دروازه به بیرون رفت.

دقیقه ۱۰: کرنر یاران استقلال از سمت راست به روی دروازه ارسال شد که توپ اتفاقی به مجید حسینی رسید و ضربه برگردان مدافع استقلال از کنار دروازه به بیرون رفت.

دقیقه ۱۸:‌ محسن کریمی در پشت محوطه جریمه نماینده خوزستان صاحب تیم شد و پاس این بازیکن با فرار کاوه رضایی از تله آفساید همراه شد اما مهاجم استقلال سومین فرصت پیاپی خود را از دست داد تا آبی‌پوشان نتوانند نخستین گل خود را به ثمر برسانند.

دقیقه ۲۸: بختیار رحمانی در پشت محوطه هیجده قدم صاحب ضربه ایستگاهی شد که شوت زیبای این بازیکن با مهار فوق‌العاده حسینی به کرنر فرستاده شد.

دقیقه ۳۷: همکاری بازیکنان فولاد در سمت راست خود توپ را به اسماعیل شریفات رساند که ضربه این بازیکن توسط دروازه‌بان استقلال برگشت داده شد تا نیمه اول با تساوی بدون گل به پایان رسد.

دقیقه ۵۰: حرکت محسن کریمی از سمت چپ و عبور این بازیکن از سد مدافع فولاد با شوت خطرناک این بازیکن همراه شد که توپ از کنار دروازه به بیرون رفت.

دقیقه ۵۵: سانتر بازیکنان استقلال از سمت راست در دهانه دروازه به کاوه رضایی رسید تا ضربه سر این بازیکن از کنار دروازه به بیرون رود.

دقیقه ۷۰: پرتاب اوت بازیکنان استقلال توسط مدافعان فولاد دفع شد و پس از اثرگذاری قربانی توپ روی سر محسن کریمی نشست اما ضربه سر بازیکن کوتاه قامت استقلال درست به وسط دروازه رفت تا دروازه‌بان فولاد توپ را به راحتی در اختیار بگیرد.

دقیقه ۷۱: پاس در عمق کاوه رضایی به محوطه جریمه ارسال شد که محسن کریمی با فراری زیبا و پیش از در اختیار گرفتن توپ توسط دروازه‌بان فولاد به توپ رسید و با ضربه‌ای چیپ توپ را از بالای سر گلر فولاد عبور داد تا نخستین گل آبی‌پوشان به ثمر برسد.

علیرضا منصوریان برای رویارویی با فولاد این یازده نفر را به زمین فرستاد: حسین حسینی، رابسون، سید مجید حسینی، خسرو حیدری، زکی پور، امید ابراهیمی، امید نورافکن، مجتبی حق دوست، محسن کریمی، علی قربانی و کاوه رضایی.

ترکیب فولاد برای تقابل با شاگردان منصوریان: احسان مرادیان، ایوب والی، محمد اهل شاخه، سروش سعیدی، سینا مریدی، بختیار رحمانی، ماتیاس چاگو، احمد عبدالله زاده، بهرام رشید فرخی، اسماعیل شریفات و ساسان انصاری.

کد خبر
365752

