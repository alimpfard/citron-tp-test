
فوتبال ایران
نیز از این امر مستثنا نبوده و نیست. علاقمندان به این رشته همیشه به دنبال کسب اخبار و اطلاعات کامل  و جدید بوده و هستند.

در ادامه مطلب اشاره‌ای کوتاه شده به اتفاقات و رویدادهای مهم و جالبی که در طی 10 دوره
لیگ برتر
فوتبال
ایران
رخ داده است:

نخستین دوره:
قهرمانی پرسپولیس با کمک ملوان

نخستین دوره لیگ برتر (1380- 1379) با افزایش دو تیم نسبت به جام آزادگان با حضور 14 تیم (
استقلال
،
پرسپولیس
،
فولاد
،
پاس تهران
،
ابومسلم
،
ذوب‌آهن
،
پیکان
،
برق شیراز
،
سپاهان
،
فجرسپاسی شیراز
،
سایپا
،
ملوان بندرانزلی
، استقلال رشت و
تراکتورسازی تبریز
) آغاز شد.

در این دوره رقابت اصلی برای قهرمانی بین سرخابی‌ها در جریان بود و پیش از برگزاری هفته بیست و ششم و پایانی، کمتر هوادار پرسپولیسی به قهرمانی تیمش امیدوار بود.

اما ملوان در خانه با یک گل استقلال را شکست داد تا پرسپولیس با مربیگری
علی پروین
با پیروزی خانگی برابر فجرسپاسی، با 49 امتیاز قهرمان نخستین دوره لیگ برتر لقب بگیرد.

استقلال با 48 امتیاز و فولاد با 45 امتیاز در رتبه‌های دوم و سوم قرار گرفتند. تیم‌های استقلال رشت و تراکتورسازی تبریز هم به دسته پایین‌تر سقوط کردند.

پرگل‌ترین پیروزی فصل را ابومسلم در هفته پایانی برابر استقلال رشت کسب کرد که این تیم را در ورزشگاه خانگی با نتیجه 9 بر 2 شکست داد.

غلامرضا عنایتی با 7 گلی که در آن بازی به ثمر رساند، ضمن ثبت رکورد بیشترین تعداد گل در یک دیدار، در نهایت با 17 گل زده آقای گل نخستین دوره لیگ برتر معرفی شد.

دومین دوره لیگ برتر:
سپاهان شگفتی ساز شد

تیم‌های استقلال اهواز و صنعت نفت آبادان به عنوان تیم‌های برتر دسته اول جواز حضور در دومین دوره لیگ را کسب کردند، مسابقاتی که همچنان با 14 تیم برگزار شد و در نهایت شاگردان فرهاد کاظمی شگفتی‌ساز این جام لقب گرفتند.

سپاهانی‌ها با فرهاد کاظمی در حالی پس از رقابتی نزدیک با پاس تهران و پرسپولیس، جام قهرمانی دومین دوره لیگ برتر را بالای سر بردند که با متوقف کردن پرسپولیس در هفته بیست و چهارم قهرمان زودهنگام این مسابقات لقب گرفتند.

صنعت نفت آبادان و ملوان انزلی هم با 26 امتیاز و تفاضل گل کمتر نسبت به ابومسلم، به دسته پایین‌تر سقوط کردند.

پیروزی 5 بر 2 سایپا در اهواز برابر استقلال این شهر پرگل‌ترین مسابقه این جام و برتری 3 بر 2 پاس برابر سپاهان در هفته آخر که باعث نایب قهرمانی این تیم تهرانی شد، پر حرف و حدیث‌ترین دیدار این مسابقات بود.

در این دوره ادموند بزیک با 13 گل بهترین گلزن این رقابت‌ها معرفی شد.

سومین دوره لیگ برتر:
باخت استقلال؛ قهرمانی پاس

پگاه گیلان یا استقلال رشت که با نام جدید در جام سوم حضور یافته بود به همراه شموشک نوشهر، تیم‌های برتر دسته اول بودند که به لیگ برتر راه یافته بودند.

استقلال با امیر قلعه‌نویی که تا هفته‌های پایانی صدرنشین بود، با شکست 2 بر یک در زمین استقلال اهواز و برد 4 بر 3 پاس برابر سپاهان در اصفهان، در پایان هفته بیست و پنجم صدرنشینی به پاس رسید.

پاس در بازی آخر برابر استقلال اهواز در ورزشگاه دستگردی به برتری 5 بر صفر دست یافت و به عنوان قهرمان سومین دوره لیگ برتر شناخته شد.

تیم‌های سایپا و شموشک نوشهر هم قعرنشینان این مسابقات بودند، اما با توجه به تغییرات ایجاد شده در نحوه برگزاری این جام و افزایش تعداد تیم‌های حاضر در لیگ برتر به 16 تیم، علاوه بر تیم‌های
صباباتری
و ملوان (صدرنشینان جدول دسته اول) این دو تیم در دیدارهای پلی‌آف، با برتری برابر شهیدقندی یزد و
صنعت نفت آبادان
در مسابقات دوره‌ای، در لیگ برتر باقیماندند.

پیروزی 8 بر 2 پرسپولیس در هفته نخست برابر
پگاه گیلان
پرگل‌ترین مسابقه جام سوم بود و
علی دایی
با 16 گل زده عنوان آقای گل این جام را از آن خود کرد.

ستا‌ره‌های پرسپولیس با وینگو بگوویچ، یکی از پرحاشیه‌ترین دوران این تیم را رقم زدند.

چهارمین دوره لیگ برتر:
درخشش فولاد خوزستان

در روزهایی که سرخابی‌ها اسیر حاشیه‌های بسیاری بودند، ملادن فرانچیچ با تکیه بر جوانان فولاد از جمله میرزاپور، کعبی، مبعلی، علوی، بداوی و ...که خیلی‌ها آنها را ماحصل جوانگرایی ارزشمند لوکا بوناچیچ می‌دانستند، مقتدرانه قهرمان چهارمین دوره لیگ برتر شدند.

این تیم پس از توقف ذوب‌آهن برابر پاس و برتری 2 بر صفر مقابل پگاه در هفته بیست و پنجم، قهرمانی خود را مسجل کرد.

تیم‌های پیکان تهران و پگاه گیلان نیز به دسته پایین‌تر سقوط کردند.

پیروزی 6 بر صفر استقلال اهواز برابر شموشک نوشهر بهترین نتیجه و تساوی 4 بر 4 صباباتری و برق شیراز پرگل‌ترین دیدار این جام بود.

رضا عنایتی مهاجم استقلال با 20 گل‌زده، برای دومین‌بار عنوان آقای گل لیگ برتر را به خود اختصاص داد.

پنجمین دوره لیگ برتر:
نخستین قهرمانی قلعه‌نویی و استقلال

در این دوره شهید قندی یزد و
راه آهن شهرری
به عنوان تیم‌های برتر لیگ دسته اول جواز حضور در لیگ برتر را به دست آوردند.

استقلال با
قلعه نویی
در این فصل در رقابتی نزدیک با پاس، با 59 امتیاز قهرمان لیگ برتر شد.

تیم پاس با 58 امتیاز در جایگاه دوم قرار گرفت.

پاس در هفته بیست و هفتم در ورزشگاه خانگی پیروزی 4 بر 2 را با تساوی 4 بر 4 عوض کرد و همان دو امتیاز باعث شد، شاگردان مصطفی دنیزلی از رسیدن به قهرمانی محروم شوند.

پیروزی 7 بر یک پاس تهران برابر فولادخوزستان پرگل‌ترین مسابقه این دوره بود.

رضا عنایتی با 21 گل زده برای سومین بار عنوان آقای گلی لیگ برتر را کسب کرد و رکورد دیگری را در این مسابقات به نام خود به ثبت رساند.

تیم‌های شهید قندی و شموشک نوشهر هم به دسته پایین‌ سقوط کردند.

ششمین دوره لیگ برتر:
اشتباه داور؛ اقبال دایی و سایپا

در این دوره مس کرمان و پگاه گیلان از دسته اول صعود کردند.

تیم سایپا با علی دایی با اشتباه فراموش نشدنی کمک داور دیدار استقلال اهواز و مس کرمان، برای نخستین مرتبه قهرمان لیگ برتر شدند.

پس از اتفاقات
جام جهانی
2006 آلمان، علی دایی به تیم سایپا پیوست اما پس از اینکه در میانه فصل ناگهان ورنر لورانت آلمانی از ادامه همکاری با این تیم انصراف داد، دایی هدایت نارنجی‌پوشان را بر عهده گرفت و در رقابتی نزدیک با استقلال اهواز، استقلال و پرسپولیس، این تیم قهرمان لیگ برتر شد.

در هفته بیست و هشتم و در دقایق پایانی دیدار استقلال اهواز و مس کرمان، کمک داور دوم مسابقه به اشتباه گل صحیح استقلال اهواز را مردود اعلام کرد و این تیم از رسیدن به قهرمانی محروم شد.

دایی پس از قهرمانی با سایپا به صورت رسمی از دنیای فوتبال خداحافظی کرد.

پیروزی 4 بر صفر سپاهان برابر استقلال اهواز، جالب‌ترین مسابقه این جام بود.

عرفان اولروم از ابومسلم و مهدی رجب‌زاده از ذوب‌آهن با 17 گل، مشترکا عنوان آقای گل جام را کسب کردند.

هفتمین دوره لیگ برتر:
قهرمانی پرسپولیس در دقیقه 7+90

در این دوره تیم‌های لیگ برتر به عدد 18 رسید. فولاد خوزستان و راه آهن که در پایان لیگ ششم در قعر جدول قرار داشتند، در دیدارهای پلی آف با تراکتورسازی تبریز و شهرداری، بازی کردند و در نهایت راه آهن به عنوان تیم برتر این مسابقات جواز حضور در لیگ برتر را کسب کرد.

شیرین فراز کرمانشاه و پگاه گیلان به عنوان تیم‌های برتر دسته اول و تیم صنعت نفت آبادان با رای دیوان عدالت اداری و پس از پیروزی در پرونده تخلف راه آهن، هم به تیم‌های این دوره لیگ برتر اضافه شدند.

بازگشت
افشین قطبی
به ایران و قبول سرمربیگری پرسپولیس هم از اتفاقات جالب این دوره بود.

قطبی در دیدار پایانی در برابر سپاهان و در دقیقه 7+90، پرسپولیس را با 59 امتیاز برای دومین بار به عنوان قهرمانی لیگ برتر رساند.

فیفا به خاطر شکایت رافائل مهاجم پیشین پرسپولیس 6 امتیاز از این تیم کسر کرده بود و سپاهان هم که به خاطر اتفاقات بازی رفت با پرسپولیس و مصدومیت سرباز احمدی با کسر 3 امتیاز مواجه شده بود، با 58 امتیاز در رده دوم قرار گرفت.

انتقال پر حرف و حدیث پاس تهران به همدان هم در کنار تمام این مسائل، حاشیه‌های لیگ هفتم را بیشتر کرد.

پیروزی 5 بر صفر پرسپولیس برابر شیرین فراز کرمانشاه و راه‌آهن برابر پیکان از بهترین نتایج این دوره بود.

شیرین فراز کرمانشاه و صنعت نفت آبادان در پایان این دوره به دسته اول سقوط کردند.

هشتمین دوره لیگ برتر:
قهرمانی دوباره استقلال و قلعه‌نویی

در این دوره تیم‌های پیام مشهد و سپاهان نوین اصفهان از لیگ دسته اول به لیگ برتر صعود کردند، ولی فولادخوزستان با خرید امتیاز سپاهان نوین لیگ برتری شد.

در این دوره تیم‌های استقلال و ذوب آهن‌ اصفهان رقابت نزدیکی برای رسیدن به قهرمان داشتند که در هفته پایانی در حالیکه ذوب‌آهن برای قهرمانی به یک امتیاز نیاز داشت، در اهواز تن به شکست سنگین 4 بر یک برابر فولاد داد و به این ترتیب استقلال با ‌‎امیر قلعه‌نویی با پیروزی یک بر صفر برابر پیام در مشهد جام قهرمانی را بالای سر برد.

با توجه به تغییر در نحوه برگزاری مسابقات لیگ، در پایان این مسابقات تیم‌های پیام خراسان، داماش گیلان و برق شیراز به دسته اول سقوط کردند.

آرش برهانی
از استقلال با 21 گل زده، عنوان آقای گل جام را کسب کرد و پیروزی 6 بر 3 ذوب آهن برابر سایپا، پرگل‌ترین مسابقه لیگ بود.

نهمین دوره لیگ برتر:
آغاز رکوردشکنی قلعه‌نویی با سپاهان

ازجمله اتفاقات جالب این دوره می‌توان به صعود تیم‌های
استیل آذین
، تراکتورسازی تبریز و
شاهین بوشهر
از لیگ دسته اول به لیگ برتر و حضور امیر قلعه‌نویی در سپاهان و کوچ استقلالی‌ها به این تیم اشاره کرد.

در این دوره رقابت اصلی بین تیم‌های اصفهانی (سپاهان و  ذوب‌آهن) بود. ناکامی ذوب‌آهن با
ابراهیم‌زاده
در هفته‌های پایانی زمینه‌ساز دومین قهرمانی سپاهان با قلعه‌نویی شد.

سپاهان با 6 امتیاز اختلاف با ذوب‌آهن عنوان قهرمانی را کسب کرد.

بازگشت
مهدوی‌کیا
به فوتبال ایران و پیوستن او به تیم استیل آذین در اواخر مسابقات یکی دیگر از اتفاقات این جام بود.

پیروزی 6 بر 2 استیل آذین برابر مس در کرمان پرگل‌ترین مسابقه این جام بود.

عمادرضا از سپاهان با 19 گل زده عنوان آقای گلی را بدست آورد.

تیم‌های مقاومت سپاسی شیراز، ابومسلم مشهد و استقلال اهواز نیز به دسته اول سقوط کردند.


دهمین دوره لیگ برتر:
قلعه‌نویی و سپاهان؛ ثبت یک رکورد تازه

اجرای قانون سقف قراردادها، مهمترین موضوع دهمین دوره لیگ برتر بود.

در این دوره تیم‌های نفت تهران، صنعت نفت آبادان و شهرداری تبریز از دسته اول به لیگ برتر صعود کردند.

از ابتدای این جام مثلث قهرمانی بین تیم‌های سپاهان، استقلال و ذوب‌آهن شکل گرفت و در نهایت بار دیگر سپاهانی‌ها با قلعه‌نویی موفق به کسب عنوان قهرمانی شدند.

امیر قلعه‌نویی با 4 قهرمانی که 3 قهرمانی آن پشت سر هم بود به همراه
سپاهان
با 3 قهرمانی، رکوردداران این جام لقب گرفتند.

بازگشت
وحید هاشمیان
به فوتبال ایران هم از اتفاقات جالب این مسابقات بود.

مسئولان تیم استیل آذین با خرید ستاره‌های لیگ، مدعی قهرمانی بودند اما روز به روز این تیم  افول کرد و در نهایت به دسته اول سقوط کرد.

برد 6 بر یک شهرداری تبریز برابر استیل آذین در تهران، پرگل و مهمترین مسابقه لیگ بود. این نتیجه باعث سقوط قطعی استیل آذین و ماندن شهرداری در لیگ شد.

رضا نوروزی که در هفته سی و سوم این مسابقات به تنهایی 5 مرتبه دروازه پاس همدان را باز کرده بود، با 24 گل آقای گل لیگ برتر شد. همچنین وی بیشترین گل زده توسط یک مهاجم در طول یک دوره لیگ را هم به خود اختصاص داد.

کد خبر
142015

