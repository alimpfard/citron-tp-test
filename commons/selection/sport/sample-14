
1-ویسنته دل بوسکه نخستین سرمربی تاریخ است که یک تیم را هم قهرمان جام جهانی، هم قهرمانی یورو و هم قهرمان لیگ قهرمانان کرده است.
اسپانیا تنها یک گل دریافت کرد و قهرمان شد؛ کمتر از هر قهرمان دیگری از سال 1980که شیوه برگزاری رقابت‌ها تغییر کرد.
هلند برای نخستین بار نتوانست در مرحله گروهی به پیروزی برسد.

2-ایتالیا هرگز در هیچ دیداری در یورو بیشتر از دو گل به ثمر نرسانده است. (33بازی)
فرناندو تورس نخستین بازیکنی است که در دو فینال یورو گل زده است.
ویسنته دل‌بوسکه دومین مربی بعد از هلموت شون، سرمربی سابق تیم ملی آلمان است که هم قهرمان جام جهانی و هم قهرمان یورو شده است
این فینال دومین فینالی بود که هر دو کاپیتان آن دروازه‌بان بودند.

3-اسپانیا نخستین تیم در تاریخ جهان است که در سه تورنمنت متوالی (یورو 2009، جام جهانی 2010 و یورو 2012) به قهرمانی رسیده است.
ماریو بالوتلی نخستین بازیکن تاریخ فوتبال ایتالیا شد که توانست در یورو، سه گل به ثمر برساند.
برای نخستین بار از سال 1992هیچ بازیکنی نتوانست در رقابت‌های یورو بیش از سه گل به ثمر برساند.
اسپانیا بعد از آلمان دومین کشوری است که در سه جام معتبر به فینال رسیده است. آلمان در یورو 72، جام جهانی 74و یورو 76به فینال رسیده بود.
ژاوی در جام ملت‌های اروپا سه‌پاس گل داده است که همه آنها در فینال بوده است.
کریستیانو رونالدو، زلاتان ابراهیموویچ و هلدر پوستیگا به نونو گومز، تیه‌ری آنری، ولادیمیر اسمیچر و یورگن کلینزمن پیوستند. همه آنها در سه دوره یورو گلزنی کردند.

4-برای چهارمین بار در هفت دوره اخیر یورو، دیدار فینال بین دو تیمی که در مرحله گروهی با هم بازی کرده بودند برگزار شد.
توپ کریستیانو رونالدو در یورو 2012
چهار بار به دیرک دروازه تیم حریف خورد. هیچ بازیکن دیگری در تاریخ رقابت‌های
یورو اینقدر توپ را به دیرک دروازه نزده است.
چهار بر صفر پیروزی اسپانیا در فینال یورو 2012، بزرگ‌ترین پیروزی یک تیم در یک فینال جام جهانی یا یورو به شمار می‌رود.

5-اسپانیا درهرپنج باری که به نیمه‌نهایی یورو رسیده، فینالیست شده است.
پنج میزبان از هفت میزبان اخیر یورو در مرحله گروهی حذف شده‌اند که شامل بلژیک،اتریش،سوئیس، لهستان و اوکراین میزبانان مشترک این رقابت‌ها می‌شود.
کریستیانو رونالدو به نخستین بازیکن تاریخ پرتغال تبدیل شد که در پنج تورنمنت بزرگ گلزنی کرده است. (یورو 2004، 2008، 2012و جام جهانی 2006و 2010)

6-پرتغال و آلمان در یورو 2012به رکورد هلند رسیدند و در کنار هلند به تنها تیم‌هایی تبدیل شدند که شش‌بار به مرحله گروهی یورو صعود کردند.
پرتغال هر بار که به مرحله  گروهی یورو صعود کرده توانسته خود را به مرحله حذفی برساند.
تا به حال در هیچ کدام از دوره‌های یورو و یا جام جهانی شش‌نفر به‌صورت مشترک زننده بیشترین گل نشده بودند.
تنها میشل پلاتینی (9) و آلن شیرر (هفت) بیشتر از زلاتان ابراهیموویچ (شش) در یورو گلزنی کرده‌اند.
پرتغال در شش بازی نیمه‌نهایی جام جهانی و یورو به میدان رفته و تنها یک‌بار به فینال رسیده است.

8-جیورجوس کاراگونیس در 10بازی در یورو هشت‌کارت زرد گرفته است؛ بیشتر از هر بازیکن دیگری.
تفاضل گل ایرلند به‌صورت مشترک بدترین تفاضل گل در تاریخ یورو به شمار می‌رود.
آنتونیو کاسانو از رکورد ماریو گومز و دنیس برگ‌کمپ عبور کرد و رکورد هشت تعویض در بازی‌های یورو را ثبت کرد.

9 - ایکر کاسیاس به رکورد ادوین فان در سار رسید و در 9بازی در یورو دروازه‌اش را بسته نگه داشت.
ایرلند در مرحله گروهی 9گل دریافت کرد، تنها یوگسلاوی بیشتر از ایرلند در مرحله گروهی گل خورده است. (10گل)

10-
10 شوت از مجموع 16شوتی که در این رقابت‌ها به درون چارچوب دروازه  اسپانیا روانه شده بود توسط ایتالیایی‌ها در بازی فینال ثبت شد.

11 -آندره اینی‌یستا در مقایسه با بازیکنانی که هیچ گلی در یورو نزده‌اند، بیشترین شوت درون چارچوب را داشته است.

12-کریستیانو رونالدو در بازی با هلند 12بار به دروازه رقیب شوت زد؛ بیشترین تعداد توسط یک بازیکن از یورو 1980به بعد.

21.7-میانگین شوت‌ها در بازی‌های یورو 2012. بازی فینال کمتر از این عدد شوت داشت و کم‌شوت‌ترین فینال بعد از فینال 96بود.

22-پیش‌تر در هیچ تورنمنتی این تعداد گل با ضربه سر به ثمر نرسیده بود.

32-هلند در بازی برابر دانمارک رکورد 32شوت به دروازه حریف را ثبت کرد. دومین تیم هم روسیه بود که 31بار به سمت دروازه یونان شوت کرد. هر دو تیم در این بازی‌ها یک بر صفر بازنده شدند.

36-ایتالیا در بازی یک چهارم نهایی 36شوت راهی دروازه تیم ملی انگلیس کرد. هیچ تیمی تا به حالا اینقدر شوت بدون گل در تاریخ رقابت‌های یورو نزده است.

40.3-فرانسه در دوران مربیگری لوران بلان، بدترین آمار مالکیت توپ را برابر اسپانیا ثبت کرد؛ 3/40 درصد. شاگردان او در این بازی تنها یک‌بار به سمت دروازه اسپانیا شوت کردند.

70-رونالدو در تورنمنت‌های بزرگ 70بار خارج از محوطه جریمه شوت کرده  اما هنوز از فاصله دور نتوانسته است گلزنی کند.

100-ایکر کاسیاس که 137بازی ملی دارد در فینال یورو      2012 برای صدمین بار با تیم ملی اسپانیا به پیروزی رسید.

 

217-میلان بـاروش، مهاجم جمهوری چک بعد از 217دقیقه توانست برای نخستین بار یک شوت به دروازه حریف ثبت کند.

673-وین رونی با گلزنی برابر اوکراین، به 673دقیقه گل نزدن در تورنمنت‌های معتبر پایان داد.

901-میانگین تعداد پاس‌ها در این رقابت‌ها 901بود که 109پاس بیشتر از میانگین هر یوروی دیگری بود.

949-ژاوی در بازی با پرتغال از رکورد زین‌الدین زیدان (843) عبور کرد و بیشترین تعداد پاس در تاریخ برگزاری یورو را به نام خود ثبت کرد.

990-اسپانیا دروازه‌اش را در بازی‌های حذفی تورنمنت‌های بزرگ 990دقیقه بسته نگه داشته است. این روند از یک چهارم نهایی یورو 2008شروع شده است.

کد خبر
177006

