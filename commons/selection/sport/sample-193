
ليگ هفتم براي
پرسپوليس
رويايي و خوش‌آيند بود.
افشين قطبي
دستيار تيم ملي كره جنوبي به سرخ‌هاي پايتخت ملحق شد. وي ادبيات خاص خود را داشت و با آن شيوه رفتار و سبك تمريني، روزهاي خوبي را براي پرسپوليس رقم زد به گونه‌اي كه تيم پايخت توانست با اخلاف امتياز بالا در صدر قرار بگيرد. اما به ناگهان ورق برگشت. بدهي‌ها كار دست تيم داد. سرخ‌ها شش امتياز از دست دادند و با توجه به تفاضل گل كمتر، در آخرين بازي مقابل سپاهان قرار گرفتند. تساوي در اين بازي نيز سپاهان را قهرمان مي‌كرد.

در آن بازي فراموش نشدني، تا دقيقه آخر بازي، نتيجه مساوي بود. اما ناگهان در دقيقه پاياني بازي، سپهر حيدري كه خود پيش‌تر سابقه بازي در سپاهان را داشت، گل برتري سرخ‌ها را به ثمر رساند تا اين تيم قهرمان شود.

پرسپوليس بعد از آن دوره، هرگز رنگ قهرماني در ليگ را نديد. آنها فصل گذشته به رهبري
برانكو
، با اختلاف يك گل نسبت به استقلال خوزستان دوم شدند.

اما اين فصل پرسپوليس خوش درخشيد. اكنون در شش هفته به پايان باز‌ي‌ها با تيم دوم، تراكتورسازي، ده امتياز اختلاف دارد، اما از سوي ديگر خطر كسر امتياز بالاي سر اين تيم است.

پرسپوليس در دروه مديريت رويانيان بي‌حساب و كتاب بدهي به بار آورد. فقط دو قلم آن بدهي 3.5 ميليارد توماني به علي دايي و بدهي 4 ميليادر توماني به ژوزه، مربي سابق‌اش مواجه‌ است. دادگاه به زودي حتما راي به نفع اين مربي خواهد داد و پرسپوليس فرصتي محدود براي پرداخت آن دارد و ظواهر به گونه‌اي است كه احتمال عدم پرداخت و كسر شش امتياز براي پرسپوليس زياد است.

آيا با اين ضربه روحي، بازيكنان و مربي پرسپوليس مي‌توانند راهشان را همين گونه ادامه داده و همچون دوران قطبي مجددا قهرمان شوند؟ بايد به انتظار نشست و تماشا كرد.

کد خبر
364559

