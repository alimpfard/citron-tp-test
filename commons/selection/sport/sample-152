
به گزارش روابط عمومی کمیته ملی المپیک ایران، دبیر کل
سازمان ملل
در ابتدای مراسم افتتاحیه المپیک 2016 ریودوژانیرو، پیام صلح المپیک را برای شروع رسمی مسابقات قرائت کرد.

مشعل بازی‌ها هم توسط گوستاوو کوئرتین، تنیسور سرشناس برزیلی روشن شد.

مشعل روشن شده به شکل یک گوی معلق آتشین بالا رفت و در یک حلقه خورشیدی قرار گرفت تا به شکل زیبایی نمایانگر نور، روشنی و پرتوهای خورشید باشد.

اين مشعل در سفری 95 روزه با عبور از 83 شهر و از جمله 23 پایتخت، به برزیل رسید.


در اين مراسم توماس باخ در سخنرانی خود در مراسم افتتاحیه المپیک 2016 ریو عنوان داشت: دوستان عزیز من از تمام دنیا، به المپیک سی و یکم خوش آمدید. شما در سخت‌ترین شرایط تاریخی برزیل این میزبانی را انجام دادید. ما همیشه به شما باور داشتیم.

رئیس
کمیته بین‌المللی المپیک
در ادامه افزود: در این المپیک یک اتفاق جهانی افتاده، این که همه ما برابر هستیم. در این المپیک همه به المپیک و ارزش‌های آن احترام می‌گذارند. روح همبستگی را در این المپیک می‌بینیم.

کاروان ورزشی
ایران
با 64 ورزشکار در 14 رشته بوکس، پینگ پنگ، تیراندازی، تیر و کمان، قایقرانی، وزنه‌برداری، دو و میدانی، تکواندو، جودو، شمشیربازی، والیبال، کشتی آزاد و فرنگی، شنا و دوچرخه‌سواری در این دوره از بازی‌ها شرکت کرده است.

اين كاروان با پرچمداري زهرا نعمتي رژه رفت.

نعمتی در این مراسم به شدت مورد توجه عکاسان و دوربین‌های تلویزیونی حاضر در ورزشگاه قرار گرفت. تماشاگران  به شدت زهرا نعمتی را تشویق کرده و مشتاق دانستن اسم او بودند.


المپیک تابستانی 2016 که با نام رسمی «بازی‌های المپیاد سی و یکم» شناخته می‌شود، از   15 تا 30 مردادماه 1395 ( 30 ژوئیه تا 15 اوت 2016 میلادی )، در شهر ریو دوژانیرو در کشور
برزیل
برگزار خواهد شد.

7.5  میلیون قطعه بلیت برای  بازی‌های المپیک 2016 پیش‌بینی شده که بهای گران‌ترین بلیت این دوره در حدود نصف بهای بلیت المپیک 2012 لندن و در حدود 22 دلار و کمتر است.

 

کد خبر
342240

