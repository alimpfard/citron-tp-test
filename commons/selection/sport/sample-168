
تاج (
استقلال
فعلی) در سومین دوره این جام در دیدار نهایی 2 بر یک هاپوئل را شکست داد و نخستین تیم ایرانی لقب گرفت که این جام را بالای سر برده است. چهارمین دوره هم با قهرمانی مکابی ژیم اشغالگر قدس به پایان رسید.

در حالیکه جام پنجم قرار بود با حضور تیم‌های رنجرز هنگ‌کنگ، تاج(استقلال)
ایران
، مکابی رژیم اشغالگر قدس، القادسیه کویت و هومنت‌من لبنان برگزار شود، با انصراف تیم‌های رنجرز، القادسیه و هومنت‌من به دلیل حضور تیم رژیم اشغالگر قدس، مسابقات کنسل شد.

البته پس از لغو این دوره از مسابقات تا سال 1985 رقابت‌های
فوتبال
باشگاهی در قاره کهن برگزار نشد اما از آن سال این مسابقات در قاره آسیا مجددا آغاز شد که تیم "دوو رویالز" کره‌جنوبی با برتری 3 بر یک برابر الاهلی عربستان در دیدار نهایی این جام، نخستین قهرمان این جام لقب گرفت.

در طی 17 سال برگزاری این جام، کره‌جنوبی با 6 عنوان قهرمانی(سوون بلووینگز و پوهانگ استیلرز هر کدام 2 بار و دوو رویالز و ایلهواچونما هر کدام یک بار) عنوان پرافتخارترین کشور را در این مسابقات از آن خود کرد و سوون سامسونگ این کشور هم آخرین قهرمان جام باشگاه‌های آسیا لقب گرفت.

تیم‌های باشگاهی ایران با 3 قهرمانی (استقلال 2 بار و
پاس
یک بار)، ژاپن (یومیوری، فروکاوا و جوبیلوایواتا هرکدام یک بار، رژیم اشغالگر قدس (هاپوئل 2 بار و مکابی یک بار) در رده‌های بعدی قرار دارند.

تیم‌های باشگاهی عربستان(الهلال 2 بار) و تایلند (تای فارمرز بانک 2 بار) این جام را فتح کردند و تیم‌های باشگاهی لیائوبنگ چین و السد قطر نیز هرکدام یک مرتبه قهرمانان این مسابقات لقب گرفتند.

فارمرز بانک تایلند نخستین تیمی بود که دو بار به صورت متوالی قهرمان این جام شد. تیم‌های پوهانگ استیلرز و سوون سانسونگ هم در دو سال پشت سر هم جام قهرمانی این مسابقات را بالای سر بردند.

از سال 1990 رقابتی تحت عنوان جام در جام باشگاه‌های آسیا که تیم‌های قهرمان جام حذفی کشورهای این قاره اجازه حضور در این بازی‌ها را داشتند، آغاز شد.

پرسپولیس تهران با برتری برابر المحرق بحرین فاتح نخستین دوره این مسابقات نام گرفت و الهلال عربستان در سال 2001 - 2002  با شکست چونبوک موتورز آخرین عنوان قهرمانی این رقابت‌ها را از آن خود کرد.

در این جام که عمری 12 ساله داشت، عربستان با 6 قهرمانی (الهلال،(2 مرتبه)،القادسیه، النصر، الاتحاد و الشباب) بهترین کشور محسوب شد و ژاپن با 5 قهرمانی(نیسان(2 مرتبه)، یوکوهاما، هیراتسوکا و شیمیزو) در رده دوم قرار گرفت و
پرسپولیس
هم تنها عنوان قهرمانی فوتبال ایران در جام در جام آسیا را کسب کرد.

نیسان ژاپن با دو بار قهرمانی متوالی در این جام رکورددار است و تیم الهلال عربستان هم در طی 5 سال دو بار قهرمان این جام شد که آخرین جام قهرمانی هم به این تیم عربستانی رسید.

مسئولان برگزاری مسابقات فوتبال باشگاهی در قاره آسیا از سال 1995 طرح رقابتی تحت عنوان سوپر جام باشگاه‌های آسیا را اجرایی کردند و طی آن تیم‌های قهرمان جام باشگاه‌ها و جام در جام آسیا برابر هم به میدان می‌رفتند که یوکوهاما فلوگلس ژاپن با پیروزی 4 بر 3 برابر فارمرزبانک تایلند نخستین قهرمان این جام لقب گرفت.

عربستانی‌ها با 3 قهرمانی و 3 نایب قهرمانی بهترین‌ کشور این جام شدند. تیم‌های کره‌جنوبی با 3 قهرمانی و یک نایب قهرمانی، تیم‌های ژاپنی با 2 قهرمانی و 2 نایب قهرمانی در رده سوم قرار گرفتند و فارمرزبانک تایلند هم تنها عنوان نایب قهرمان این کشور را در این جام کسب کرد.

تاریخچه لیگ قهرمانان آسیا:

تا سال 2002 مسابقات فوتبال در قاره آسیا تحت دو عنوان جام باشگاه‌ها و جام در جام آسیا برگزار می‌شد اما کمیته برگزاری مسابقات باشگاهی در این قاره پس از پایان مسابقات در سال 01-2000 تصمیم گرفت همانند رقابت‌های اروپایی با ادغام این دو جام پیکارها را در قالب
لیگ قهرمانان آسیا
برگزار کند.

همچنین درکنار این جام برای تیم‌های درجه سوم آسیا مسابقات دیگری به نام جام AFC در نظر گرفته شد تا این تیم‌ها فرصت حضور در بازی‌های قاره‌ای را از دست ندهند.

البته با گذشت زمان در نحوه برگزاری آن تغییرات بسیاری بوجود آمد ولی همچنان دیدگاه ثابتی برای برگزاری آن وجود ندارد و هر 2 سال تغییراتی در شکل انجام مهمترین رقابت باشگاهی در قاره آسیا صورت می‌گیرد.

از سال 2009 به بعد مسابقات فوتبال لیگ قهرمانان آسیا با شکل و مقرراتی تازه و با پسوند حرفه‌ای به عنوان رقابت‌های فوتبال حرفه‌ای لیگ قهرمانان آسیا پیگیری می‌شود.

تیم‌های قهرمان مسابقات جام باشگاه‌های آسیا:


1986: دوو رویالز کره جنوبی



1987: فروکاوای ژاپن



1988: یومیوری‌ژاپن



1989: السد قطر



1990: لیائونینگ چین



1991: استقلال ایران



1992: الهلال عربستان



1993: پاس ایران



1994: فارمرزبانک تایلند



1995: فارمرزبانک تایلند 



1996: ایلهوآ چونما کره‌جنوبی



1997: پوهانگ استیلرز کره‌جنوبی



1998: پوهانگ استیلرز کره‌جنوبی



1999: جوبیلو ایواتا کره‌جنوبی



2000: الهلال عربستان



2001: سوون سامسونگ کره‌جنوبی



2002: سوون سامسونگ کره‌جنوبی


تیم‌های قهرمان مسابقات جام در جام آسیا:


1990-91: پرسپولیس ایران



1991-92: نیسان ژاپن



1992-93: نیسان ژاپن



1993-94: القادسیه عربستان



1994-95: یوکوهاما مارینوس ژاپن



1995-96: بلمار هیراتسوکا ژاپن



1996-97: الهلال عربستان



1997-98: النصرعربستان



1998-99: الاتحاد عربستان



1999-2000: شیمیزو ژاپن



2000-1: الشباب عربستان



2001-2: الهلال عربستان


تیم‌های قهرمان سوپر جام آسیا:


1995: یوکوهاما فلوگلس ژاپن



1996: ایلهوا چونما کره‌جنوبی



1997: الهلال عربستان



1998: النصر عربستان



1999: جوبیلو ایواتا ژاپن



2000: الهلال عربستان



2001: سوون سامسونگ کره‌جنوبی



2002: سوون سامسونگ کره‌جنوبی


تیم‌های قهرمان ادوار مختلف لیگ قهرمانان آسیا:


2003: العین امارات



2004: الاتحاد عربستان



2005: الاتحاد عربستان



2006: جئونبوک کره‌جنوبی



2007: اوراواردز ژاپن



2008: گامبا اوزاکا ژاپن



2009: پوهانگ استیلرز کره‌‍جنوبی



2010: ایلهوآچونما کره‌جنوبی


کد خبر
129430

