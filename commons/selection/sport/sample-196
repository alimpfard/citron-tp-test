
به گزارش روابط عمومي فدراسيون
شطرنج
، بخش سریع مسابقات قهرمانی زیر 8 تا 18 سال آسیا به میزبانی تاشکند ازبکستان با حضور بالغ بر 400 بازیکن از کشورهای
افغانستان
،
بنگلادش
،
چین
،
هنگ کنگ
،
هند
،
قرقیزستان
،
قزاقستان
،
مالزی
،
مغولستان
،
سنگاپور
،
کره جنوبی
،
سریلانکا
،
تاجیکستان
،
ترکمنستان
،
امارات متحده عربی
،
ازبکستان
،
ویتنام
و
ایران
آغاز شد.

این مسابقات در شش رده سنی شامل 6 بخش آزاد و 6 بخش دختران در 7 دور برگزار شد که در پایان کاروان ایران موفق به کسب 2 مدال طلا و 2 برنز شد.

آرتین اشرف در رده سنی زیر 8 سال آزاد با کسب 6.5 امتیاز بدون شکست مقتدرانه و با فاصله یک امتیازی نسبت به رقبا موفق به کسب مقام قهرمانی شد. مطهره اسدی در رده سنی زیر 14 سال دختران با کسب 5.5 امتیاز قهرمان شد. آناهیتا زاهدی‌فر با همین امتیاز و به علت پوئن شکنی کمتر به مدال برنز بسنده کرد، طناز ازلی در رده سنی زیر 16 سال دختران با کسب 5.5 امتیاز به مدال برنز دست پیدا کرد، امیرعلی مقصودلو در رده سنی زیر 12 سال آزاد و مبینا علی‌نسب در رده سنی زیر 18 سال دختران نیز در یک قدمی مدال به مقام چهارمی دست پیدا کردند.

بخش استاندارد این رقابت‌ها از 13 فروردين با برگزاری دو دور در نوبت صبح و عصر آغاز شده است و تا نوزدهم فروردین ماه ادامه خواهد داشت. بخش برق‌آسای این رقابت‌ها نیز روز بیستم فروردین برگزار می‌شود.

کد خبر
365823

