
همچنین استفاده از لگد، مشت، کله زدن و گرفتن دوبنده ممنوع است. نقض  قانون منجر به گرفتن اخطار به کشتی‌گیر می‌شود و سه اخطار کشتی‌گیر را از  ادامه مسابقه محروم می‌کند. در هنگام نقض شدید مقررات کشتی‌گیر را می‌توان  بی‌درنگ از مسابقه اخراج کرد.


مسابقات می‌بایست روی تشک
کشتی
که حداقل 10 متر قطر دارد برگزار شود.

اوزان:

دسته‌های وزنی کشتی آزاد و فرنگی یکسان است و تاکنون چندین بار تغییر  کرده‌است. از سال ۲۰۰۲ به این سو رقابت‌های کشتی فرنگی و آزاد در رده سنی  بزرگسالان در هفت وزن ِ ۵۵ کیلوگرم، ۶۰ کیلوگرم، ۶۶ کیلوگرم، ۷۴ کیلوگرم،  ۸۴ کیلوگرم، ۹۶ کیلوگرم، ۱۲۰ کیلوگرم برگزار می‌شود.

در رده نونهالان (۱۴ و ۱۵ سال) در ده وزن از ۲۹ تا ۸۵ کیلو، در رده  نوجوانان (۱۶ و ۱۷ سال) در ده وزن از ۳۹ تا ۱۰۰ کیلو و در جوانان (۱۸ تا ۲۰  سال) در ۸ وزن از ۴۶ تا ۱۲۰ کیلوگرم برگزار می‌شود.

مسابقات کشتی زنان در المپیک در چهار وزن ۴۸ کیلوگرم، ۵۵ کیلوگرم، ۶۳  کیلوگرم و ۷۲ کیلوگرم برگزار می‌شود. اما مسابقات قهرمانی جهان در هفت وزن  (از ۴۴ تا ۷۲ کیلوگرم) انجام می‌شود.

زمان مسابقه کشتی آزاد و فرنگی

طبق قوانین بین المللی زمان مسابقه کشتی آزاد و فرنگی برای بزرگسالان امید و جوانان یک زمان 5 دقیقه ای و برای نوجوانان یک زمان 4 دقیقه ای تعیین شده است . در صورتیکه دو کشتی گیر در وقت قانونی از نظر امتیاز مساوی شدند بلافاصله کشتی به وقت اضافه 3 دقیقه ای کشیده خواهد شد و کشتی گیر برنده طبق قانون فیلا مشخص می‌شود.

سبک‌های متنوعی از کشتی در کشورهای مختلف دنیا تمرین می‌شود. از مهمترین سبک‌های ملی و محلی کشتی می‌توان به انواع کشتی با کمربند شامل گلیما در ایسلند، شوینگن در سوئیس، گوراش در آسیای میانه و نیز سومو و جوجیتسو در ژاپن، سامبو در روسیه اشاره کرد.

تقریبا تمام کشورهای دنیا دو سبک المپیکی کشتی یعنی کشتی فرنگی و کشتی آزاد را پذیرفته‌اند، تفاوت این دو در آن است که در کشتی فرنگی، که بیشتر در اروپای قاره‌ای محبوب است، گرفتن پائین کمر و استفاده از پا ممنوع است اما در کشتی آزاد کشتی‌گیران اجازه همین اعمال را دارند. مسابقات این دو رشته زیرنظر فدراسیون بین‌المللی کشتی (فیلا) برگزار می‌شود.

نحوه برد و باخت

1- ضربه فنی : در این حالت کشتی گیر برنده در جدول مسابقات 4 امتیاز و بازنده 0 خواهد گرفت.

2- در صورتیکه کشتی گیری حریف خود را با اختلاف 10 امتیاز ببرد به برنده 4 امتیاز و به بازنده اگر امتیاز فنی داشته باشد 1 امتیاز اگر امتیاز فنی نداشته باشد 0 امتیاز تعلق می‌گیرد.

3- در صورتیکه کشتی گیری حریف خود را با اختلاف کمتر از 10 امتیاز ببرد به برنده 3 امتیاز و به بازنده 1 امتیاز در جدول خواهد گرفت.

ولی اگر کشتی گیر بازنده امیاز فنی نداشته باشد به برنده 3 امتیاز و بازنده 0 تعلق خواهد گرفت.

مصدومیت و ادامه ندادن به بازی :

حاضر نشدن به کشتی و اعمال خلاف مقررات انجام دادن موجب می شود که به برنده 4 امتیاز و بازنده 0 امتیاز داده شود.اگر کشتی گیر در مسابقه 3 اخطاره شود کشتی بلافاصله قطع و در این حالت برنده 4 امتیاز و بازنده 0 می گیرد.

توضیح اینکه: کلیه مسابقات رسمی در هر وزن به صورت یک حذفی و طبق مقررات فیلا برگذار خواهد شد.

مقررات جدید کشتی مصوبه فدراسیون بین المللی کشتی «فیلا»


زمان رقابت های کشتی نوجوانان ۱۶ - ۱۷ سال در سه زمان ۱:۳۰ دقیقه‌ای و  جوانان و بزرگسالان در سه زمان ۲ دقیقه ای با ۳۰ ثانیه استراحت مابین آنها  برگزار خواهد شد. هر زمان دو دقیقه ای از کشتی‌ها برای خود دارای استقلال  است و کشتی‌گیرانی که موفق شوند در دو زمان به پیروزی دست یابند، به عنوان  برنده معرفی خواهند شد و نیاز به برگزاری زمان سوم نیست.



کشتی گیرانی که در یک زمان دو دقیقه ای موفق به اجرای یک فن پنج  امتیازی و یا دو فن سه امتیازی شوند، بدون توجه به امتیازهای کسب شده از  سوی حریف، برنده خواهند بود. در چنین شرایطی داور مسابقه موظف است کشتی را  قطع و از کشتی گیر برتر برای ادامه کشتی سئوال کند. در صورت ادامه ندادن،  نتیجه آن زمان دو دقیقه ای کشتی به سود کشتی گیر برتر اعلام خواهد شد.



اگر در یک زمان کشتی، اخلاف امتیازهای دو کشتی گیر به شش برسد، رییس  تشک موظف است پس از به حالت عادی درآمدن کشتی، دستور قطع آن را به داور وسط  بدهد، که در این شرایط داور از کشتی گیر برتر سوال می کند کشتی را ادامه  می دهد یا خیر، در صورت ادامه ندادن، نتیجه زمان دو دقیقه ای کشتی به سود  کشتی گیر برتر اعلام خواهد شد.


توضیح: در شرایط فینال برای ادامه کشتی سوال نخواهد شد.


ادامه کشتی در هر شرایطی که فنی اجرا و به بیرون از تشک منتهی شود بدون  توجه به امتیاز دریافت شده به وسیله مجری سرپا در وسط تشک خواهد بود.



تنها در یک مورد که کشتی گیر مدافع در حالت خاک اقدام به انجام حرکات  خطا کند، پس از در نظر گرفتن امتیاز جریمه و اخطار از سوی داوران، ادامه  کشتی در خاک خواهد بود. در بقیه حالات ادامه کشتی، در هر شرایطی پس از قطع  از سوی داور، سرپا در وسط کشتی دنبال خواهد شد.



کشتی در هر زمان منجر به ضربه فنی شود، ضربه کننده برنده نهایی کشتی  خواهد بود، در واقع تنها ضربه فنی است که در هر زمانی روی دهد، تمام کننده  یک مسابقه خواهد بود.



چنانچه کشتی در یک زمان دو دقیقه ای با نتایج ۱ ۱، ۲ ۲، ۴ ۴ و ۶ ۶  مساوی به اتمام برسد، برنده کشتی کسی خواهد بود که کمترین اخطار را داشته  باشد. در صورت مساوی بودن امتیازها و اخطارها، کشتی گیری که آخرین امتیاز  را دریافت کرده است به عنوان برنده آن زمان اعلام خواهد شد.



فرار از تشک و فرار از فن، تمارض، استفاده از فنون خطا با یک امتیاز جریمه و یک اخطار برای خاطی همراه خواهد بود.



در هر زمان از طول کشتی، تعداد اخطارهای کشتی گیری به ۳ برسد بازنده  کشتی خواهد بود، حتی اگر از نظر امتیاز نسبت به حریف برتری داشته باشد.



در شرایط ضربه فنی، سه اخطاره شدن، حاضرنشدن روی تشک به هر نحوی، آسیب  دیدگی، کشتی گیر برنده صاحب پنج امتیاز مثبت خواهد شد و به بازنده نیز  امتیازی تعلق نخواهد گرفت.



اجرای مکرر بارانداز و فتیله پنچ مجاز است و مجری می تواند در طول کشتی به دفعات از این دو فن استفاده کند.



چنانچه کشتی گیری در کش وقوس و بدون هول دادن از سوی حریف پایش از تشک  خارج شود یک امتیاز از دست خواهد داد، این شرایط برای مجری فن یا مدافع  یکسان است، یعنی اگر مجری هم در حالت اجرای فن پایش از تشک خارج شود یک  امتباز از دست می دهد.



در مقررات جدید اخطار کم کاری (پاسیو) وجود ندارد، در مقابل کشتی  گیرانی که حالت کم کاری داشته باشند پس از یک بار تذگر از سوی داور در صورت  ادامه با یک امتیاز و یک اخطار جریمه مواجه خواهند شد.



کشتی گیرانی که به هر صورت از انجام کشتی با حریف خودداری و یا به طور  عمد وانمود به آسیب دیدگی کنند، خطا کاش شناخته شده و با یک امتیاز و یک  اخطار جریمه خواهند شد. توضیح: در صورت آسیب دیدگی که با خونریزی همراه  باشد زمان استراحت مجاز پزشکی بدن در نظر گرفتن جریمه برای کشتی گیر آسیب  دیده محفوظ خواهد بود.



فاصله بین دو کشتی از ۳۰ به ۱۵ دقیقه کاهش یافته است.



فرار از تشک در حالت خاک با یک امتیاز و یک اخطار همراه است و ادامه کشتی سرپا در وسط تشک خواهد بود.



کشتی گیرانی که در داخل تشک به حالت ریسک اقدام به اجرای فن می کنند و  بدون دریافت امتیاز در خاک حریف قرار می گیرند، امتیازی از دست نمی دهند،  اما اگر به حالت ریسک در منطقه ران اقدام به اجرای فن کنند و در خارج از  تشک در خاک حریف قرار گیرند، یک امتیاز از دست می دهند و ادامه کشتی سرپا  در وسط تشک خواهد بود.



در شرایط خاک اگر مدافع بدون فشار از سوی حریف از تشک خارج شود یک امتیاز از دست می دهد و ادامه کشتی سرپا در وسط تشک خواهد بود.



چنانچه کشتی در پایان یک زمان دو دقیقه ای با نتیجه صفر بر صفر به  پایان برسد داوران با استفاده از توست سکه مجری قانون سینه به سینه در  فرنگی و خم گیری در آزاد را مشخص می کنن که شامل شرایط ذیل است:



زمان برای اجرای قانون سینه به سینه یا خم گیری ۳۰ ثانیه خواهد بود،  چنانچه برنده توست نتواند در این مدت به امتیازی دست یابد با یک امتیاز و  یک اخطار جریمه می شود و کشتی در یک تایم به سود حریف به اتمام خواهد رسید.

در هر شرایطی که قبل از اتمام زمان ۳۰ ثانیه تعیین شده یکی از کشتی  گیران موفق به اجرای فنی شود که امتیازی در بر داشته باشد، کشتی بلافاصله  از سوی داور قطع و آن تایم به سود مجری به اتمام خواهد رسید.

در هر شرایطی که قبل از اتمام زمان ۳۰ ثانیه تعیین شده یکی از کشتی  گیران موفق به اجرای فنی شود که امتیازی در بر داشته باشد، کشتی بلافاصله  از سوی داور قطع و آن تایم به سود مجری به اتمام خواهد رسید.

در کشتی فرنگی اگر برنده توست موفق به حفت کردن دستان خود به دور کمر  حریف شود، داور موظف است بلافاصله سوت آغاز کشبی را بزند، حتی اگر دستان  حریف باز باشد، در واقع در این شرایط فقط برنده توست برای داور مهم است.

هرگز باز شدن دست مجری یا مدافع پس از سوت داور شامل جریمه و منجر به  قطع کشتی نمی شود و تمها کسب امتیاز قبل از پایان ۳۰ ثانیه تعیین شده منجر  به قطع کشتی خواهد شد، اگر برنده توست نتواند تا ۳۰ ثانیه امتیازی کسب کند  با یک امتیاز و یک اخطار جریمه مواجه خواهد شد.

پای هر یک از کشتی گیراین در شرایط عادی در اجرای قانون سینه به سینه  یا خم گثیریاز تشک خارج شد با یک امتیاز و یک اخطار جریمه خواهد شد.

هر یک از کشتی گیران بدون تلاش برای اجرای فن و به صورت هول حریف را از  تشک خارج کند نه تنها امتیازی دریافت نمی کند بلکه با یک امتیاز و یک  اخطار جریمه خواهد شد.

در خم گیری، داور موظف است پس از گرفتن خم از سوی برنده توست و  بلافاصله پس از لمس دستان مدافع با بدن وی سوت آغاز کشتی را بزند، پس از  سوت اگر پای مدافع از دستان برنده توست خارج شود و یا حتی کشتی به حالت  رودررو هم در بیاید دارو مجاز به قطع کشتی نیست، تنها کسب امتیاز یا پایان  مدت ۳۰ ثانیه منجر به قطع کشتی خواهد بود. در واقع برنده توست ۳۰ ثانیه  فرصت دارد که به هر شکلی حتی پس از خارج شدن پای حریف از دستان وی موفق به  کسب امتیاز شود، در غیر این صورت با یک امتیاز و یک اخطار جریمه می شود و  زمان دو دقیقه ای مسابقه به سود حریف به اتمام خواهد رسید.

در اجرای قانون سینه به سینه یا خم گیری داور مجاز به لمس کشتی گیران نیست.

کشتی گیرانی که یک بار از اجرای دستور داور سرپیچی کنند (چه مدافع چه  مجری) اگر برای بار دوم عمل خود را تکرار کنند با یک امتیاز و یک اخطار  جریمه مواجه خواهند شد.


کد خبر
202857

