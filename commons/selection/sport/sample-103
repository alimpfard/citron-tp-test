
این باشگاه که در رشته فوتبال فعالیت دارد، در
بوندس‌لیگا
بازی می‌کند و تا سال 2012 میلادی ۸ بار قهرمان لیگ سراسری
آلمان
شده‌است.



وب‌سایت:

باشگاه بروسیا دورتموند
/
استادیوم وست فالن


همچنین دورتموند یک بار قهرمان جام در جام اروپا و یک بار قهرمانی
لیگ قهرمانان اروپا
را در کارنامه دارد.

در سال ۱۹۰۹ یکی از سازمان‌های جوانان کاتولیک در آلمان به صورت مرتب مسابقه‌های
فوتبال
برگزار می‌کرد. این سازمان اندکی پیش از آن و در پی مهاجرت نیروهای کار لهستانی تشکیل شده بود و در زمینه جذب تازه‌واردان کاتولیک در محیط پروتستانی شهر دورتموند فعالیت می‌کرد.

اما روحانی دینی منطقه ورزش "بی‌هدف" و "رَمه‌داری در زمین" را نمی‌پسندید و قصد داشت فوتبال را ممنوع اعلام کند. سازمان جوانان کاتولیک هم در اعتراض به این موضوع، "انجمن بازی‌های توپی بروسیا ۰۹" را پایه نهاد.

در سال ۱۹۱۵ بروسیا دورتموند در اولین دیدار رسمی خود، همشهری‌اش VFB دورتموند را با نتیجه ۹-۳ درهم کوبید.

بروسیا دورتمند یکی از موفق‌ترین باشگاه‌های آلمان است و به داشتن ورزشگاهی که بیشترین جایگاه ایستادن تماشاگران در اروپا را دارد، افتخار می‌کند.

استادیوم اختصاصی این تیم "سیگنال ایدونا پارک" (Signal Iduna Park) نام دارد که بزرگ‌ترین ورزشگاه آلمان است و بیش از ۸۰ هزار نفر گنجایش دارد و به همین سبب لقب "خانه اپرای فوتبال آلمان" را کسب کرده است.

نام تاریخی این ورزشگاه وست فالن یا وست‌فالن‌استادیون است و نام کنونی، نامی تجاری است که تنها از دسامبر ۲۰۰۵ تا ژوئن ۲۰۱۶ برجا خواهد ماند.

افتخارات باشگاه بروسیا دورتموند:


بوندس‌لیگا


۸ قهرمانی: ۵۶-۱۹۵۵, ۵۷-۱۹۵۶, ۶۳-۱۹۶۲, ۹۵-۱۹۹۴, ۹۶-۱۹۹۵, ۰۲-۲۰۰۱, ۱۱-۲۰۱۰, ۱۲-۲۰۱۱


جام حذفی فوتبال آلمان


3 قهرمانی: ۶۵-۱۹۶۴, ۸۹-۱۹۸۸ , ۱۲-۲۰۱۱


سوپر جام فوتبال آلمان


۴ قهرمانی: ۱۹۸۹, ۱۹۹۵, ۱۹۹۶, ۲۰۰۸


لیگ قهرمانان اروپا


یک قهرمانی : ۹۷-۱۹۹۶


جام در جام اروپا


یک قهرمانی : ۶۶-۱۹۶۵


جام بین قاره‌ای


یک قهرمانی: ۱۹۹۷

کد خبر
211059

