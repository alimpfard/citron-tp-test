
به گزارش "ورزش‌سه"، این خبر شوک آور از سوی پائولو رودریگوئز مدیربرنامه‌های پرتغالی اعلام شد. او که 4 موکل در تراکتورسازی داشته ادعا می کند طبق حکم فیفا تراکتورسازی از دو پنجره نقل و انتقالاتی (زمستان و تابستان) محروم شده است.

این ایجنت پرتغالی تونی اولیویرا، فلاویو لوپز، ژائو ویلا و آنسلمو را در دوران مدیریت محمدحسین جعفری به تراکتور معرفی کرده بود که این باشگاه با هر 4 موکل وی قرارداد بسته اما با عدم پرداخت دیون از سوی باشگاه
تراکتورسازی
محرومیتی سنگین و غیرقابل باور را تحمل می‌کند.

بنابر حکمی که
فیفا
اعلام کرده تراکتورسازی از دو پنجره نقل و انتقالاتی محروم است و از ابتدای سال 2017 تا پایان پنجره نقل و انتقالاتی تابستان حق جابجایی بازیکن را ندارد. با نامه ای که نسخه ای از آن به ورزش سه رسیده و به این خبر الصاق شده است مشخص است که محرومیت باشگاه در 14 دی ماه به فدراسیون و این باشگاه ابلاغ شده و مشخص نیست که چگونه فدراسیون به تراکتورسازی اجازه استخدام بازیکنان جدید داده است؟

جالب این که پرونده تونی اولیویرا و فلاویو لوپز همچنان باز است و به گفته وکیل وی جریمه پرونده تونی ، کسر 6 امتیاز از تراکتورسازی است.

فیفا تراکتورسازی را برای دو مرحله ثبت نام  که از 4 ژانویه 2017 شروع می شود از انتقال بازیکن محروم کرده است.

تصمیم  اتاق حل اختلاف به تاریخ 30 سپتامبر 2016 است و به هر دو طرف دعوا در روز 25 اکتبر 2016 اطلاع داده شده است.

کد خبر
360833

