
بعدها لوییس روکا (یکی از سهامداران) پیشنهاد کرد تا نام باشگاه به منچستر سنترال تبدیل شود و سپس منچستر سلتیک را برگزیدند و سرانجام نام منچستر یونایتد برای این باشگاه بزرگ و پر طرفدار به ثبت رسید.

در ابتدا این تیم با بازیکنانی که بیشتر عضو شرکت راه‌آهن بودند وارد میادین مسابقات شد و با تلاش فراوان، تیم در سال ۱۸۹۲ به لیگ
انگلیس
ملحق شد.

بعد از چند سال حضور در لیگ، منچستر ورشکست شد. با وجود این، مدیران باشگاه ناامید نشدند و با تلاش فراوان توانستند بر مشکلات وافق آیند و امروز به یکی از باشگاه‌های معروف و ثروتمند جهان تبدیل شده است.

منچستر تا سال ۱۹۴۵ با افت و خیز زیادی مواجه بود تا اینکه در آن سال با آمدن مربی فهیمی به نام سر مت باسبی و تحولات مثبت او، به یکی از تیم‌های مطرح تبدیل شد.


تیم فعلی منچستر حاصل تلاش ۲۵ سال کار سخت مربیانش است. حتی حادثه غم انگیز سال ۱۹۵۸ که در آن بیشتر شاگردان سر مت باسبی بر اثر سانحه هوایی کشته شدند هیچ تاثیری در آن روند ایجاد نکرد و عاملی را به وجود آورد تا باسبی با بازماندگان آن حادثه، تیم خود را از نو بسازد و عامل قهرمانی غرورآفرین این تیم در مسابقات
جام قهرمانان اروپا
در فصل ۱۹۶۷-۱۹۶۸  محسوب شود.

اما این پایان کار شیاطین سرخ نبود. آنها بار دیگر توانستند این افتخار را در زمان سر الکس فرگوسن در سال ۱۹۹۹ و در یک فینال سخت و بیادماندنی کسب کنند.

امروزه این باشگاه با داشتن حدود ۷۲ میلیون هوادار در تمام دنیا، پرطرفدارترین تیم در جهان است. این تیم پرافتخارترین تیم
لیگ برتر فوتبال بریتانیا
نیز هست که در طی ۲۲ سال از سال ۱۹۸۶ توانسته ۱۸ بار عنوان قهرمانی مسابقات مختلف را کسب کند.

منچستر یونایتد اولین قهرمانی جام باشگاه‌های اروپا را با پیروزی ۴ بر ۱ در برابر بنفیکا در سال ۱۹۶۸ کسب کرد.

از نوامبر ۱۹۸۶ تاکنون، مربی مشهور اسکاتلندی، سر الکس فرگوسن، سکان هدایت این تیم را در دست دارد.


آرم منچستر

اگر به آرم منچستر دقت کنید، می‌بینید که تصویر یک کشتی و یک شیطان با یک چنگال حک شده است. این کشتی نماد انگلیسی‌هاست و نشان دهنده انگلیسی بودن باشگاه می‌باشد و تصویر شیطان روی آرم هم باعث شده که نام مستعار این باشگاه شیاطین سرخ شود.

در مجموع یونایتد ۲۰ بار لیگ انگلستان را فتح کرده و از این حیث رکورد دار است. آن ها ۱۲ بار جام حذفی را به دست آورده اند و با آخرین جام که در سال ۲۰۱۶ به دست آمد، به طور مشترک رکورد دار قهرمانی در قدیمی ترین جام دنیای فوتبال هستند.

سه قهرمانی لیگ قهرمانان (یک بار با بازبی و دو بار با فرگوسن)، ۴ لیگ کاپ، یک جام برندگان، یک سوپرجام اروپا، دو جام باشگاه های جهان و البته یک سه گانه معروف در سال ۱۹۹۹ از دیگر افتخارات تالار افتخارات شیاطین سرخ است.

در زمره بزرگ ترین بازیکنان تاریخ این باشگاه می توان به دانکن ادواردز (که در حادثه هوایی مونیخ درگذشت) مثلث مقدس بابی چارلتون، جرج بست و دنیس لاو در دهه ۶۰ و همینطور به نفراتی مانند برایان رابسون، مارک هیوز، اریک کانتونا، رایان گیگز، دیوید بکام، روی کین، پل اسکولز، کریستیانو رونالدو، پیتر اشمایکل و وین رونی اشاره کرد.


کد خبر
63749

