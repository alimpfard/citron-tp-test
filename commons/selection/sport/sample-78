
لوئیز فان گال در طول مدت فعالیتش به عنوان بازیکن در تیم‌های اسپارتا روتردام و آ.زد. آلکمار بازی کرده است. در سال 1986 در آلکمار کمک مربی شد. پس از آن، لئو بین‌هاکر او را به آژاکس برد تا دستیارش شود.

مربیگری در آژاکس آمستردام

بعد از کنار رفتن لئو بین‌هاکر در سال 1991، فان گال سرمربی آژاکس شد و در این سمت دوران بسیار موفقیت‌آمیزی را سپری کرد: آژاکس سه بار با او قهرمان باشگاه‌های
هلند
شد (1994، 1995 و 1996). به  علاوه این تیم با هدایت وی در سال 1993 قهرمان جام حذفی هلند، و از سال 1993 تا 1995 قهرمان سوپرجام این کشور شد. در سطح اروپا نیز آژاکس در سال 1992 قهرمان جام یوفا شد و در سال 1995 هم در فینال لیگ قهرمانان اروپا بر
آ.ث. میلان
غلبه کرد. همچنین آژاکس در همین سال در جام باشگاه‌های جهان، با پیروزی بر گرمیو از
برزیل
در ضربات پنالتی ، قهرمان این جام شد. در سال 1996 بازهم آژاکس به فینال
لیگ قهرمانان باشگاه‌های اروپا
راه یافت، اما این بار در ضربات پنالتی مغلوب
یوونتوس تورین
از
ایتالیا
شد.

دوران مربیگری او در آژاکس در دهه 90 بر تیم ملی هلند نیز تاثیر به سزایی داشت و اکثر بازیکنان این تیم همچون پاتریک کلایورت، کلارنس سیدورف، مارک اوورمارس، فرانک و رونالد دی‌بوئر، ادگار داویدز، وینستون بوگارد، مایکل رایزیگر و ادوین فان در سار استخوان‌بندی تیم ملی را تشکیل می‌دادند.

 بارسلونا و تیم ملی

فان گال در سال 1997 به بارسلونا رفت و این تیم را به دو قهرمانی رساند و در همان سال با غلبه بر بوروسیا دورتموند
آلمان
، سوپرجام اروپا را هم برای این تیم به ارمغان آورد. با وجود این موفقیت‌ها به شدت مورد انتقاد کاتالان‌ها بود، چراکه در حدود هشت هلندی را با خود به این تیم آورده بود.

فان گال در سال 2000 دوباره به هلند برگشت تا تیم ملی هلند را در مسابقات انتخابی جام جهانی 2002 هدایت کند. هلند موفق به راه‌یابی به
جام جهانی
نشد و دیک  ادووکات جای فان گال را در تیم ملی گرفت. وی نیز به
بارسلونا
بازگشت که پس از نیم سال از این تیم اخراج شد و جایش را به رادومیر آنتیچ داد.

فان گال در اول نوامبر سال 2003 مدیر فنی آژاکس شد. در دوره مدیریت او، زلاتان ابراهیموویچ فروخته شد، اقدامی که رونالد کومان، سرمربی آژاکس کاملا با آن مخالف بود. در اکتبر سال 2004 فان گال بازهم آمستردام را ترک کرد.

آ.زد. آلکمار

در تابستان سال 2005 به جای آدریانزه که به پورتو رفته بود، مربی آلکمار شد. وی در سال 2009 با این تیم قهرمانی باشگاه‌های هلند را به دست آورد.

اف.ث. بایرن مونیخ

فان گال در اول ژولای 2009 به
بایرن مونیخ
آمد و به عنوان سرمربی جانشین یوپ هاینکس شد که در پایان فصل راهی بایر لورکوزن شده بود تا هدایت این تیم را به عهده بگیرد.


موفقیت‌ها

با آژاکس آمستردام:

قهرمان باشگاه‌های هلند: 1994، 1995، 1996
قهرمان سوپرجام هلند: 1993، 1994، 1995
قهرمان جام حذفی هلند: 1993
قهرمان جام یوفا: 1992
قهرمان لیگ قهرمانان باشگاه‌های اروپا: 1995
قهرمان سوپرجام باشگاه‌های اروپا: 1995
قهرمان جام باشگاه‌های جهان: 1995

با بارسلونا:

قهرمان باشگاه‌های اسپانیا: 1998، 1999
قهرمان جام حذفی اسپانیا: 1998
قهرمان سوپرجام اروپا: 1997
با آ.زد. آلکمار:
قهرمان باشگاه‌های هلند: 2009

با بایرن مونیخ:

قهرمان جام آئودی: 2009

کد خبر
88103

