
به گزارش روابط عمومي فدراسيون سواركاري، در این دوره از مسابقات ابتدا ۷ سوارکار نونهال با اسب‌های زیبای کاسپین به میدان آمدند و طی ۹ دوره، با گذر از مسیر پارکور، نمایشی زیبا و مفرح از پرش را به نمایش گذاشتند. سوارکارن شرکت‌کننده در این مسابقه عبارت بودند از:

یدالله انصاری، آراد شاهمیری، سام فتاحیان، کسرا چمن‌پیرا، هلیا مقیسه، سیامک نیک‌نام همگی از باشگاه الوند و محمدسام فرمانی از باشگاه آرام.

مسابقه بعدي رقابت سوارکاران زیر ۱۶ سال با اسب‌های پونی (با قد زیر ۱۵۰ سانتی‌متر) بود که این مسابقه نیز با حضور ۳ سوارکار و ۵ اسب برگزار شد. این مسابقه به جهت توجه دادن علاقه‌مندان به اسب‌هایی با قامت کوتاه که برای آموزش و سواری تا رده نوجوانان بسیار مناسب هستند - و در ایران نوع با قابلیت آن فراوان یافت می‌شود- طراحی شده ‌است. در این مسابقه سوارکارن ابتدا در تست درساژ طراحی شده شرکت کردند و در پایان و در مجموع درساژ و پرش، امیرصدرا بختیاری با اسب یانارداغ از باشگاه ابن سینا به مقام نخست رسید و فرزاد سهیل قاسمی با اسب متیو از باشگاه اکباتان دوم شد.

سومین رده‌ برگزار شده در این روز رده‌ اسب‌های تولید ایران با سوارکاران زیر ۱۶ سال بود که ۴ سوارکار با ۶ اسب در این مسابقه ترکیبی درساژ و پرش شرکت کرده بودند و در پایان نتایج زیر به دست آمد:

مقام اول: فرزاد سهیل قاسمی با اسب کارمن از باشگاه اکباتان

مقام دوم: سامان رحمتی با اسب نجلا از باشگاه پردیسان

مقام سوم: امیرصدرا بختیاری با اسب فلفل از باشگاه اکباتان

پس از این رده ۹ سوارکار بزرگسال که علاقه‌مند به شرکت در تست درساژ بودند به میدان آمدند. لازم به ذکر است که پس از برگزاری ۹ دوره از مسابقات اسب ایرانی از آبان ۱۳۹۴ تاکنون، این اولین دوره‌ای بود که تست درساژ برای بزرگسالان نیز برگزار گردید. در پایان این تست یاسمن صفویان با اسب باری‌یِت از باشگاه بام به مقام نخست رسید و حمیدرضا دارستانی با اسب ژولی و مهدی نعمتی با اسب آگوستین، هر دو از باشگاه ثقفی به ترتیب دوم و سوم شدند.
پس از برگزاری این مسابقه و جمع‌آوری حصار درساژ و چیدمان پارکور، سوارکاران بالای ۱۶ سال برای رقابت پرش با اسب‌های خالص ایرانی پا به میدان گذاشتند.

از مجموع ۲۱ سوارکار شرکت‌کننده در این رده ۱۰ نفر به باراژ رسیدند که در انتها رضا گمان‌شاد با اسب تارا از باشگاه بام به مقام نخست رسید، حسین جعفری با یانارداق از باشگاه صدرا دوم و مرتضا حسینی با ماهان از باشگاه آذین سوم شد و در نهایت محمد حاجی‌یزدی با اسب آرش از باشگاه خانه‌ اسب و مسعود رضاخانلو از باشگاه نوروزآباد به ترتیب چهارم و پنجم شدند.

در ادامه دو رده‌ اسب‌های تولید ایران با سوارکاران بالای ۱۶ سال که قرار بود در دو رده‌ ارتفاعی تا ۱۱۰ و تا ۱۲۰ سانتی‌متر برگزار شود، به دلیل برودت هوا و مشکلات ناشی از آن با یکدیگر ترکیب و در یک رده‌ تا ۱۱۰ سانتی‌متر برگزار شد که پرهیجان‌ترین مسابقه روز بود و در پایان نتایج زیر به دست آمد:

مقام اول: حمیدرضا جوزی با اسب ساشا از باشگاه الغدیر

مقام دوم: حمیدرضا دارستانی با اسب ژولی از باشگاه ثقفی

مقام سوم: محمدحسن فرهانی با اسب فوریو از باشگاه چیتگر

مقام چهارم: سلمان ثقفی با اسب تورنتو از باشگاه ثقفی

مقام پنجم: رضا گمان‌شاد با اسب تارا از باشگاه بام

مقام ششم: فرهاد تیموری با اسب رایکا از باشگاه ثقفی

مقام هفتم: حمزه عبادی با اسب تورنادو از باشگاه بام

مقام هشتم: فرامرز الوانی با اسب آپریکات از باشگاه دوقلوها

مقام نهم: سعید صفامهر با اسب تله‌پاتی از باشگاه جم

 

مسابقات اسب ایرانی با حمایت فدراسیون سوارکاری به جهت ترویج اسب اصیل ایرانی و تولیدات ملی دنبال می‌شود.

 

کد خبر
358911

