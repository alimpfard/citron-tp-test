
به‌ گزارش ‌ایسنا، تیم‌های فوتبال
ذوب آهن اصفهان
و
صنعت نفت آبادان
از ساعت ۱۷:۴۵ امروز (پنجشنبه) در چارچوب هفته‌ بیست و ششم لیگ برتر فوتبال جام خلیج فارس به مصاف هم رفتند و در پایان به تساوی یک بر یک رضایت دادند.

در این بازی ابتدا ذوب آهن اصفهان توسط احسان پهلوان در ‌دقیقه ۵۲ به گل رسید. این بازیکن موفق شد با پاس مهدی رجب زاده داخل محوطه جریمه صاحب موقعیت شده و دروازه‌ سالاری را با ضربه چیپ باز کند.

بعد از این گل فشار نفتی‌ها برای به تساوی کشاندن بازی افزایش یافت و شاگردان فیروز کریمی موفق شدند در ‌دقیقه ۶۵ توسط امیر زلیکانی به گل تساوی دست یابند.

ذوب آهن با این تساوی ۳۶ امتیازی شد و در رده چهارم باقی‌ ماند. صنعت نفت آبادان نیز به امتیاز ۲۹ رسید و جایگاه خود در رده دوازدهم جدول رده‌بندی را حفظ کرد.

کد خبر
366211

