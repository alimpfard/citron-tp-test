
یک سال بعد چند تیم دیگر در این کشور فعال شدند که در حضور هزاران تماشاگر مسابقه برگزار می‌کردند. حتی در زمان
جنگ جهانی اول
نیز بازی‌های متعددی میان تیم‌های مختلف زنان برگزار شد و درآمد آن صرف امور خیریه می‌شد.

در سال ۱۹۲۱،  حدود ۱۵۰ تیم فوتبال زنان در
انگلیس
تشکیل شده بود. معروفترین و موفقترین آنها تیمDick Kerr Ladies F.C.  بود که در سال ۱۹۱۷، بنیان‌گذاری شده بود.

زنانی  که در این تیم توپ می‌زدند، همگی کارگر کارخانه ماشین‌سازی و مهمات‌سازی  Dick Kerr بودند. این تیم نه تنها به مصاف دیگر تیم‌های فعال در انگلیس  می‌رفت، بلکه بازی‌هایی در برابر رقبای خارجی نیز انجام می‌داد.


پرونده ها:

 
آشنایی با تاریخچه فوتبال
/
آشنایی با جام جهانی فوتبال مردان
/


بعد  از جنگ جهانی اول و بازگشت مردان از جبهه جنگ، اهمیت بازی‌های خیریه و  پرتماشاگری که از طرف تیم‌های فوتبال زنان برگزار می‌شد، روز به روز کاهش  یافت. سرانجام در سال ۱۹۲۱ میلادی، فدراسیون فوتبال انگلیس از باشگاه‌ها  خواست که از فعالیت‌های زنان در این عرصه پشتیبانی نکنند. درخشش فوتبال  زنان پس از این فراخوان خیلی کم‌رنگ شد.

در کنار انگلیس،
فرانسه
نیز  از کشورهایی بود که در آن کشور زنان، علیرغم مخالفت‌های مردان، این امکان  را یافتند که پا به میدان بگذارند. در سال ۱۹۱۷ برای نخستین بار در فرانسه  یک مسابقه فوتبال بین دو تیم زنان انجام گرفت و این سرآغازی بود برای تشکیل  تیم های بیشتر.

در بین سال‌های 1920 تا 1930 نه تنها تورنمنت‌های  مختلفی در داخل فرانسه برگزار می‌شد، بلکه دیدارهایی نیز میان تیم‌های  فوتبال انگلیس و فرانسه صورت می‌گرفت.

تیم‌های فوتبال زنان در فرانسه  تا سال ۱۹۳۳ تحت پوشش فدراسیون تربیت‌بدنی زنان فرانسه قرار داشتند و از  آن پس فدراسیون فوتبال زنان فرانسه، وظیفه نظارت و سازماندهی را برعهده  گرفت.

فدراسیون بین‌المللی فوتبال (فیفا)
در سال 1991 اولین دوره جام جهانی فوتبال زنان به میزبانی کشور چین را برگزار کرد.

کد خبر
140150

