
این شرکت اولین‌بار در
جام‌جهانی
1978 آرژانتین توپی را با نام «تانگو» معرفی کرد و این توپ جایگزین توپ‌های «تل‌استار» شد؛ توپ‌های قدیمی فوتبال که در ایران به چهل‌تکه معروف بودند. از توپ «تانگو» با طرح‌های متنوعی در جام ملت‌های ایتالیا 1980، جام جهانی 1982 اسپانیا، جام ملت‌های 1984 فرانسه و 1988 آلمان‌غربی هم استفاده شد.

حالا 34 سال بعد از تولد تانگو، این شرکت طراحی مدرنی از این توپ کلاسیک را برای
جام ملت‌های اروپای 2012
ارائه کرده و نام آن را «تانگو12» گذاشته است.

 
جام ملت‌های اروپا
/
قهرمانان جام ملت‌های اروپا
/
برنامه و نتایج مسابقات جام ملت‌های اروپا

این شرکت بعد از مشکلات و حرف و حدیث‌هایی که سر توپ «جابولانی»، توپ ویژه‌ی جام جهانی 2010 آفریقای‌جنوبی، پیش آمده بود و اعتراض دروازه‌بان‌ها را هم به همراه داشت، از دو ماه پیش توپ تانگو 12 را در اختیار باشگاه‌های بزرگ اروپا مثل ب
ایرن‌ مونیخ
،
چلسی
،
میلان
و
رئال مادرید
قرار داده است تا تمامی مشکلات احتمالی آن حل شود.

«مانوئل نویر» دروازه‌بان تیم بایرن‌مونیخ و تیم ملی آلمان این توپ را «عالی» خوانده و گفته بهترین توپی است که تا حالا دیده است.

برای هر یک از 16 تیم حاضر در رقابت‌های امسال، 30 توپ تانگو ‌12 فرستاده شده است تا آن‌ها به بازی با این توپ منحصر به فرد عادت کنند.

این توپ در تمام آزمایش‌های فیفا، از جمله آزمایش وزن، اندازه، مقاومت و طراحی، بالاترین امتیاز را کسب کرده و برای بازی در شرایط مختلف جوی و مدت‌های طولانی بسیار مناسب است.

حالا بهترین توپ تاریخ فوتبال، آماده است تا جام ملت‌های اروپای 2012 شروع شود.


 1- تیوپ داخلی این توپ از جنس لاستیک بوتیل است.

2- در زمینه‌ی مشکی‌رنگ این توپ‌ها از سبک طراحی‌های فولکلوریک لهستانی و اوکراینی استفاده شده است.

3- رنگ‌های «قرمز و سفید» و «آبی و زرد» روی این توپ، نشانه‌ی رنگ پرچم‌ لهستان و اوکراین، دو میزبان این رقابت‌هاست.

4- «تانگو 12» نشانه‌ی توپ تانگوی سال 2012 است. روی عددهای 1 و 2 هم چهار رنگ پرچم‌ لهستان و اوکراین به چشم می‌خورد.

5- قطعه‌های این توپ با استفاده از فناوری اتصال حرارتی به هم متصل می‌شوند. برعکس توپ‌های قدیمی که به هم دوخته می‌شدند.

6- بین تیوپ داخلى و پوشش خارجى، یک لایه‌ی بافته‌شده برای مقاومت بیش‌تر وجود دارد.

7- پوشش خارجى این توپ، از 70درصد پلی‌یورتان و 30 درصد چرم مصنوعی ساخته شده است که آن را بسیار مقاوم کرده و کنترل توپ را برای دریبل‌زدن راحت‌تر کرده است.این توپ قابلیت بازی در دمای منفی 10 درجه تا مثبت 35 درجه‌ی سانتی‌گراد را دارد. دمای هوا در 
لهستان
و
اوکراین
در طول بازی‌ها بین 5 تا 30 درجه‌ی سانتی‌گراد خواهد بود.

کد خبر
173224

