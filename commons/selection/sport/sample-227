
جمعه 20 اسفند در آخرين روز از هفته بيست‌وچهارم ليگ برتر چهار ديدار برگزار شد كه تنها يكي از آنها برنده داشت.

پديده مشهد
در اين روز توانست با دو گل از سد
پيكان
بگذرد و خود را با 28 امتياز به رده يازدهم جدول برساند. پيكان نيز كه مي‌توانست با برد در اين بازي به مكان چهارم جدول صعود كند، با 32 امتياز بازي‌هاي قبلي در مكان هشتم ايستاد.

در ديگر بازي اين روز،
گسترش فولاد
و
صباي قم
به تساوي بدون گل رضايت دادند. تيم تبريزي با 31 امتياز در مكان نهم قرار دارد و تيم قمي با 22 امتياز در مكان چهاردم باقي ماند.

سياه‌جامگان
نيز همچون همشهري‌اش تن به تساوي داد. بازي اين تيم با
سپاهان
يك بر يك به پايان رسيد. مشكي‌پوش‌هاي مشهدي 19 امتيازي هستند و در مكان ماقبل آخر جدول قرار دارند. سپاهان نيز با تك امتياز اين بازي 32 امتيازي شد و در جايگاه هفتم قرار گرفت.

آخرين بازي اين روز را
فولاد خوزستان
در زمين خود با
تراكتور سازي
به انجام رساند. دو تيم در پايان اين بازي به تساوي بدون گل رضايت دادند و اين در شرايطي بود كه تبريزي‌ها با اخراج مهدي‌ كياني در دقيقه 75، به مدت 15 دقيقه بازي را ده‌نفره دنبال كردند. تراكتور با كسب يك امتياز از اين بازي 46 امتيازي شد و اگر چه همچنان در مكان دوم باقي ماند اما اينك استقلال را با دو امتياز كمتر در تعقيب خود مي‌بيند.

فولاد نيز با 30 امتياز در جايگاه دهم قرار دارد.

کد خبر
364558

