
استقلال تهران
كه با كسب تساوي در بازي قبل اميد خود براي ارتقاء جايگاه را در خطر مي‌ديد، چهارشنبه 18 اسفند در ورزشگاه آزادي روياروي
سايپا
قرار گرفت.

بازيكنان آبي‌پوش پايتخت كه چند روز قبل را در تنش‌هاي داخلي سپري كرده بودند نتوانستند ايفا گر يك بازي تماشاگر پسند باشند. آنان در مقابل نارنجي‌پوش‌ها به شيوه دفاعي روي آوردند و دل به ضد حملات بستند. با اين شيوه در دقيقه 41 توسط فرشيد باقري به گل رسيدند.

نيمه دوم استقلال به يك تيم كاملا دفاعي تبديل شد و توانست چند ضد حمله ترتيب دهد كه به گل تبديل نشد. در مقابل سايپا بر فشار خود آنقدر افزود تا اينكه در دقيقه 89 عزت‌الله پوزقاز گل تساوي را به ثمر رساند.

در شرايطي كه بعيد به نظر مي‌رسيد بازي نتيجه ديگري داشته باشد پادوواني در دقيقه 93 و در وقت‌هاي اضافه گل پيروزي بخش آبي‌ها را به ثمر رساند.

استقلال با اين پيروز ي 44 امتيازي شد تا با يك بازي بيشتر و يك امتياز كمتر نسبت به تراكتور همچنان در مكان دوم جدول باقي بماند. سايپا نيز با اندوخته 25 امتيازي خود در دره دوازدهم قرار دارد

کد خبر
364457

