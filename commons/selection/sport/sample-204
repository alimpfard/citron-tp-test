
به گزارش روابط عمومی فدراسیون
تکواندو
، نخستین دوره مسابقات جام ریاست آفریقا از روز شنبه (19 فروردين) با حضور 339 تکواندوکار از 34 کشور در سالن "ایبیات" شهر آگادیر آغاز شد و با قهرمانی تیم ‌ملی زنان کشورمان به پایان رسید.

تیم ‌ملی تکواندوي زنان
ايران
که با ترکیب فاطمه مداحي و كيانا اخوان در وزن 46- کیلوگرم، سودابه پورصادقي و ناهيد كياني در وزن 49- کیلوگرم، فاطمه اموري در وزن 53- کیلوگرم، مهسا جدي و طيبه پارسا در وزن 57- کیلوگرم، حنانه همتي و پريسا جوادي در وزن 62- کیلوگرم، هانيه اخلاقي در وزن 67- کیلوگرم، نفيسه مخلصي و فاطمه مصطفايي در وزن 73- کیلوگرم، و اكرم خدابنده در وزن 73+ کیلوگرم به مصاف رقبایش رفت، در پایان با کسب 3 مدال طلا (فاطمه مصطفایی، فاطمه مداحی و اکرم خدابنده)، 2 مدال نقره (کیانا اخوان و ناهید کیانی) و 3 مدال برنز (نفیسه مخلصی، هانیه اخلاقی و سودابه پورصادقی) و 30 امتیاز عنوان قهرمانی را به خود اختصاص داد.

ساحل عاج با یک مدال طلا، یک نقره، دو برنز و 12 امتیاز نایب قهرمان شد، کرواسی با یک مدال طلا، یک نقره، یک برنز و 11 امتیاز بر سکوی سوم ایستاد و تیم‌ آلمان نیز به عنوان چهارمی دست یافت.

همچنین با توجه به این که امتیازات ملی‌پوشان کشورمان از دیگر تیم‌ها بالاتر است، در مجموع زنان و مردان نیز عنوان قهرمانی را به دست آوردیم.

هدايت تیم ‌ملی کشورمان برعهده مهرو كمراني به عنوان سرمربي و فاطمه صفرپور، سارا خوش جمال فکری و ريحانه فولادى به عنوان مربی بود. زهرا سروی نیز سرپرست تیم بود.

مسابقات جام ریاست آفریقا (G2) است و به دارندگان مدال طلا، نقره و برنز به ترتیب 20، 12 و 7.20 امتیاز در راستای افزایش رنکینگ المپیکی تکواندوکاران تعلق می‌گیرد.

 

کد خبر
366577

