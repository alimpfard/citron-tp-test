
این پنج دوره عبارتند از؛ جام منطقه‌ای، جام تخت جمشید، جام قدس، لیگ آزادگان و لیگ برتر. در 29 دوره‌ گذشته که یک دوره آن ناتمام ماند (سال 1357) 16 مربی جام قهرمانی را به دست آورده‌اند.

از بین 16 سرمربی که فاتح لیگ ایران شده‌اند، امیر قلعه نویی با 4 قهرمانی (2 بار با
استقلال
و 2 بار با
سپاهان
) پرافتخارترین مربی است. قبل از او علی پروین 3 بار لیگ را با
پرسپولیس
فتح کرده بود.

امیر قلعه نویی همچنین اولین مربی در تاریخ فوتبال
ایران
است که 3 بار پیاپی لیگ را فتح کرده است.

در ادامه افتخارات این مربیان بررسی شده است:



امیر قلعه نوعی 4 قهرمانی (2 بار با استقلال و 2 بار با سپاهان)

تنها مربی تاریخ فوتبال ایران امیر قلعه نوعی  با 4 عنوان قهرمانی البته با دو تیم مختلف در
لیگ برتر فوتبال ایران
است.

قلعه نوعی در فصل 84 و 87 با استقلال 2 بار قهرمان لیگ برتر شده است و در دو فصل 88 و 89 نیز با سپاهان قهرمانی در لیگ برتر را تجربه کرده است.


 
زندگینامه امیر قلعه‌نویی
/


علی پروین - 3 قهرمانی با پرسپولیس

علی پروین که رکورددار قهرمانی در لیگ فوتبال ایران بود، رکوردش توسط امیر قلعه نوعی شکسته شد.

در سال‌های 77، 78 و 80 با پرسپولیس قهرمان لیگ شد و البته تنها تیم رسمی دوران مربیگری‌اش در لیگ نیز همین پرسپولیس بوده است.


 
زندگینامه علی پروین

 


 

آلن راجرز - 2 قهرمانی با پرسپولیس

سرمربی انگلیسی سرخپوشان؛ آلن راجرز 2 بار متوالی در سال‌های 50 و 52 توانست پرسپولیس را قهرمان لیگ کند.

راجرز اولین مربی تاریخ لیگ است که قهرمانی خود را در فصل بعدی نیز تکرار کرده است(در فصل 51 لیگ برگزار نشد).


 
آشنایی با لیگ برتر فوتبال ایران


زدراکو رایکوف- 2 قهرمانی با استقلال

از معدود مربیان خارجی موفق در تاریخ فوتبال ایران است که با استقلال در سال های 49 و 53 قهرمان لیگ شد.

او اولین مربی فاتح لیگ نیز هست که در سال 49 برگزار شد. رایکوف نیز اولین مربی خارجی فاتح لیگ محسوب می‌شود.


 
آشنایی با باشگاه استقلال

 



حسن حبیبی - 2 قهرمانی با پاس

یکی از برزگترین مربیان مکتب پاس است که بلافاصله پس از پایان دوران بازیگری، مربی این تیم شد.

وی در سال‌های 55 و 56 توانست 2 بار متوالی این تیم را قهرمان لیگ کند.


 
آشنایی با باشگاه پاس

 



منصور پورحیدری - 2 قهرمانی با استقلال

پرافتخارترین مربی تاریخ استقلال است که در 2 فصل 68 و 79 استقلال را به مقام قهرمانی لیگ رساند.

وی در فصل 80 نیز یک قدم با کسب جام فاصله داشت که اگر این اتفاق رخ می داد، اکنون در کنار علی پروین در این فهرست قرار داشت.


 
زندگینامه منصور پورحیدری


فیروز کریمی - 2 قهرمانی با پاس
سال‌های اوایل دهه 70 روزهای خوش فیروز کریمی با پاس در فوتبال ایران به حساب می‌آید.

پاس با هدایت این مربی در 2 فصل پیاپی 70 و 71 قهرمان لیگ شد و حتی به مقام قهرمانی آسیا نیز رسید.

در سال‌های اخیر بیشتر موفقیت‌های کریمی در صعود دادن تیمها از دسته پایین به دسته اول و لیگ برتر بوده است.

کریمی در فصل 74 نیز با بهمن تا آستانه قهرمانی پیش رفت.


 
زندگینامه فیروز کریمی


بیژن ذوالفقارنسب - 2 قهرمانی با سایپا

در سال‌های اولیه دهه 70 سایپا ظهور ناگهانی در فوتبال ایران داشت و با حضور در لیگ آزادگان 72 همه پیش بینی‌ها را بر هم زد.

در اولین فصل حضورش با پشت سر گذاشتن پرسپولیس قهرمان شد.

وی یک سال بعد نیز عنوان قهرمانی‌اش را تکرار کرد و این بار با شکست استقلال در فینال جام را بالای سر برد.


 
زندگینامه بیژن ذوالفقار نسب



استانکو پوکله پوویچ - 2 قهرمانی با پرسپولیس

دو قهرمانی پرسپولیس در لیگ‌های 74 و 75 حاصل کار استانکو پوکله پوویچ؛ مربی کرووات در فوتبال ایران بود.

با این که 2 بار قهرمان لیگ با پرسپولیس شد، اما نکته جالب اینکه او هیچگاه یک فصل کامل پرسپولیس را هدایت نکرد.

در فصل 74 از هفته چهاردهم سرمربی این تیم شد و در فصل 75 نیز فقط 25 هفته مربی پرسپولیس بود.


 
آشنایی با تاریخچه فوتبال ایران



بیوک وطن‌خواه - یک قهرمانی با پرسپولیس

بیوک ، جوانترین مربی قهرمان در تاریخ لیگ و البته اولین مربی ایرانی که فاتح لیگ شده به حساب می‌آید.

وی در فصل 54 لیگ تخت جمشید با پرسپولیس قهرمانی را جشن گرفت.


  
زندگینامه بیوک وطن‌خواه
/
آشنایی با باشگاه پرسپولیس

 



ناصر حجازی - یک قهرمانی با استقلال

اسطوره باشگاه استقلال در دومین سالی که هدایت این تیم را بر عهده داشت، در فصل 76 لیگ آزادگان و در غیاب پرسپولیس موفق به قهرمان کردن استقلال شد.

از جمله افتخارات مرحوم ناصر حجازی می‌توان به کشف علی دایی و آوردن وی در سطح اول فوتبال ایران اشاره کرد.


 
زندگینامه ناصر حجازی

 


فرهاد کاظمی - یک قهرمانی با سپاهان

سپاهان اولین تیم شهرستانی بود که موزانه قهرمانی تیم‌های تهرانی را بر هم زد و با حضور فرهاد کاظمی در فصل 81 لیگ برتر شگفتی ساز شد.

فرهاد نیز اولین مربی تاریخ فوتبال ایران است که با یک تیم شهرستانی قهرمان لیگ شده است.


  
آشنایی با باشگاه سپاهان

 



مجید جلالی - یک قهرمانی با پاس

آخرین قهرمانی پاس در عرصه فوتبال ایران با مجید جلالی رقم خورده است.

سبزپوشان تهرانی در فصل 82 لیگ برتر با جلالی قهرمانی لیگ برتر را جشن گرفتند.


 
زندگینامه مجید  جلالی
/
آشنایی با باشگاه  پاس

 


 

ملادن فرانچیچ - یک قهرمانی با فولاد

فرانچیچ کرووات که به شکل عجیبی سرمربی فولاد شد، در اولین فصل حضورش در این تیم موفق شد این تیم را قهرمان لیگ برتر فصل 84 کرده و به آسیا بفرستد.

فولاد دومین تیم شهرستانی قهرمان لیگ بود و فرانچیچ نیز اولین و تنها فاتح خارجی لیگ برتر لقب گرفته است.


 
آشنایی با باشگاه فولاد خوزستان



علی دایی - یک قهرمانی با سایپا

بعد از جدایی سرمربی آلمانی سایپا، علی دایی در ادامه فصل 85 لیگ برتر سرمربی سایپا شد و این تیم را قهرمان لیگ برتر کرد.

سایپا با علی پس از 12 سال قهرمان ایران شد.


 
زندگینامه علی دایی
/
آشنایی با باشگاه سایپا


 

افشین قطبی - یک قهرمانی با پرسپولیس

آخرین قهرمانی سرخپوشان پایتخت در لیگ برتر سال 1387 رقم خورد.

افشین قطبی علیرغم آنکه 6 امتیاز از تیمش کسر شد، در آخرین دقیقه از لیگ برتر هفتم تیمش را قهرمان کرد.


 
زندگینامه افشین قطبی

کد خبر
142442

