
به گزارش سايت فدراسيون
كاراته
، رقابت‌هاي قهرماني كشور (انتخابي تيم ملي) رده سني اميد پسران روز جمعه 18 فروردين در سالن مجموعه ورزشي زاگرس مريوان برگزار شد.

در پايان اين مسابقات كه 407 كاراته‌كا در آن شركت داشتند، تيم مازندران با 3 طلا، 1 نقره و 2 برنز بر سكوي نخست ايستاد، گيلان با 2 طلا و 2 برنز دوم شد، تيم تهران با 1 طلا و 3 بر نز بر سكوي سوم قرار گرفت، خوزستان با 1 طلا در مكان چهارم ايستاد و فارس و آذربايجان غربي هر كدام با 1 نقره و 1 برنز پنجم مشترك شدند.

كهگيلويه و بويراحمد با 1 نقره در مكان ششم قرار گرفت، كرمانشاه و مركزي هر يك با 2 برنز بر سكوي هفتم ايستادند و تيم‌هاي كرمان، البرز، قزوين واصفهان با 1 برنز به طور مشترك هشتم شدند.

محسن آشوري دبير فدراسيون، سيدشهرام هروي و شهاب سلطاني كادر فني تيم ملي نيز در محل برگزاري مسابقات حضور داشتند.

نتايج به دست آمده در اين مسابقات به شرح ذيل است:

کاتای انفرادی: امیرحسین آرمیده از مازندران اول شد، امیریزدان تدین از تهران در مكان دوم ايستاد، جاوید بهمن‌جاه از فارس و عباس حیاتی‌فر کرمان سوم شدند.

در این بخش ۳۲ شرکت‌کننده حضور داشتند.

وزن ۵۵- کیلوگرم: ابوالفضل عابدی از مازندران اول شد، رضا راستی از کهگیلویه و بویراحمد در مكان دوم ايستاد، سینا جلیلیان از کرمانشاه و آرمان علیزاده از البرز سوم مشترك شدند.

در این وزن ۶۴ کاراته‌کا مبارزه کردند.

وزن٦٠- كيلوگرم: مهدى رحيمى‌نژاد از گيلان مقام نخست را كسب كرد، محمدطه عبدالهى از مازندران دوم شد، ميلاد افشانى از اصفهان و محمدعابدزاده از مازندران سوم مشترك شدند.

در اين وزن 83 كاراته‌كا شركت داشتند.

وزن 67- كيلوگرم: آرش مرادي از تهران عنوان نخست را به دست آورد، عليرضا شيرصفت از فارس دوم شد، مهران حيدري از كرمانشاه و فرهاد اسكندري‌پور از آذربايجان غربي عنوان مشترك سومي را از آن خود كردند.

در اين وزن 79 كاراته‌كا شركت داشتند.

وزن 75- كيلوگرم: الياس محمدزاده از گيلان اول شد، علي‌اكبر دستجاني از تهران بر سكوي دوم قرار گرفت، محمدمهدي شكري از مركزي و سيدرضا خوشكلام از گيلان سوم مشترك شدند.

در اين وزن 76 كاراته‌كا حضور داشتند.

وزن 84- کیلوگرم: میلاد غیبی از خوزستان عنوان نخست را كسب كرد، امیرحسین درویش از تهران دوم شد، ابراهیم گلچین از مازندران و دانیال دست‌افکن از قزوین سوم مشترك شدند.

این وزن ۳۵ شرکت‌کننده داشت.

وزن 84+ کیلوگرم: مهدی عاشوری از مازندران در مكان نخست ايستاد، علیرضا حسنی از آذربایجان غربی بر سكوي دوم قرار گرفت، ابوالفضل محسن‌زاده از گیلان و صالح اباذری از مرکزی سوم مشترك شدند.

در این وزن ۳۶ نفر حضور داشتند.

 

کد خبر
366364

