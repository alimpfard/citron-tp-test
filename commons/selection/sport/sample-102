
جام کنفدراسیون‌ها یک تورنمنت فوتبال است که از سوی
فیفا
از سال 1997 برگزار می‌شود.

این مسابقات که تا سال 2005 هر دو سال یک بار و از آن زمان هر چهار سال یک‌بار برگزار می‌شود، از سال 1992 تا 1995 در ریاض، پایتخت کشور عربستان سعودی و با نام جام "شاه فهد" برپا می‌شد.

در سال 1992 چهار تیم و در سال 1995 شش تیم در این مسابقات حضور پیدا کردند. شاه عربستان، "فهد ابن عبدالعزیز" نام‌گزارنده و مبتکر این بازی‌ها بود. اما در حال حاضر این رقابت‌ها در کشوری که میزبانی جام جهانی بعدی را به عهده دارد، انجام می‌شود، به طوری که این جام در سال 2001 در ژاپن و کره‌جنوبی، میزبانان مشترک جام جهانی 2002، و نیز یک سال قبل از جام‌های جهانی 2006 آلمان و 2010 آفریقای جنوبی در این دو کشور برگزار شد.

شرکت‌کنندگان در این رقابت‌ها قهرمانان فوتبال شش قاره (آسیا، اروپا،‌ آفریقا،‌ کوپا آمه‌ریکا، ‌اقیانوسیه و کونکاکاف)،‌ قهرمان آخرین
جام جهانی
، و میزبان بازی‌ها (میزبان جام جهانی بعدی) هستند.

در صورتی که میزبان و یا قهرمان جهان،‌هم‌زمان قهرمان قاره خود هم باشد،‌ نایب قهرمان آن قاره به رقابت‌ها راه پیدا می‌کند. به طور مثال در جام کنفدراسیون‌های سال 2005 با توجه به این که برزیل هم قهرمان آمریکای جنوبی و هم قهرمان جهان بود، تیم فوتبال آرژانتین به عنوان تیم دوم
کوپا آمه‌ریکا
به همراه برزیل در بازی‌ها شرکت کرد.

نحوه برگزاری

پس از تغییر نام این جام به جام کنفدراسیون‌ها در سال 1997، با توجه به این که در هر دوره هشت تیم حضور دارند، این تیم‌ها به دو گروه چهارتایی تقسیم شده، سپس دو تیم اول هر گروه راهی مرحله نیمه نهایی می‌شوند. در این رقابت‌ها با توجه به تعداد کم تیم‌ها مرحله یک هشتم و یک چهارم نهایی وجود ندارد.

در مرحله نیمه نهایی مسابقات به صورت حذفی انجام می‌گیرد که برندگان این مرحله دیدار فینال، و بازندگان آن دیدار رده‌بندی را برگزار می‌کنند.

قهرمانان دوره‌های مختلف جام


1992 - آرژانتین

1995 - دانمارک

1997 - برزیل

1999 - مکزیک

2001 - فرانسه

2003 - فرانسه

2005 - برزیل

2009 - برزیل

2013 - برزیل


میزبانان دوره‌های مختلف جام


1992 - عربستان سعودی

1995 - عربستان سعودی

1997 - عربستان سعودی

1999 - مکزیک

2001 - کره جنوبی-ژاپن

2003 - فرانسه

2005 - آلمان

2009 - آفریقای جنوبی

2013 - برزیل


رکوردداران گلزنی در جام

1-	کواتموک بلانکو از مکزیک، 9 گل
2-	رونالدینیو و
روماریو
از برزیل، 7 گل
3-	مرزوک العطیبی از عربستان،‌ 6 گل
4-	الکس از برزیل، جان الویسی از استرالیا، روبر پیرس از فرانسه و ولادیمیر اسمیچر از جمهوری چک، 5 گل
5-
میشائیل بالاک
از آلمان، گابریل باتیستوتا و لوسیانو فیگوئرا از آرژانتین، تیه‌ری آنری از فرانسه، شونسوکه ناکامورا از کره جنوبی و
رونالدو
از برزیل، 4 گل

رکوردداران بازی در جام

1-	دیدا از برزیل، 22 بازی
2-	لوسیو از برزیل، 17 بازی
3-	پاول پاردو از مکزیک، 16 بازی
4-	کلودیو سوارز از مکزیک،‌14 بازی
5-	رونالدینیو از برزیل، 13 بازی

از سال 1997 به بعد جایزه توپ طلایی و کفش طلاییی آدیداس و جایزه بازی جوانمردانه به بهترین بازیکن و بهترن گلزن و جوانمردترین تیم تعلق می‌گیرد.

جایزه توپ طلا

1997 - دنیلسون  از برزیل
1999 -
رونالدینیو
از برزیل
2001 - روبر پیرس از فرانسه
2003 - تیه‌ری آنری از فرانسه
2005 - آدریانو از برزیل
2009 -
کاکا
از برزیل

2013 - نیمار از برزیل

جایزه کفش طلا

1997 - روماریو از برزیل
1999 - رونالدینیو از برزیل
2001 - روبر پیرس و اریک کاریره از فرانسه
2003 - تیه‌ری آنری از فرانسه
2005 - آدریانو از برزیل
2009 - لوئیز فابیانو از برزیل

2013 - فرناندو تورس از اسپانیا

در سال 2009 نیز برای اولین بار دستکش طلایی به "تیم‌هاوارد" آمریکایی به عنوان برترین دروازه‌بان جام اهدا شد.

جایزه بازی جوانمردانه

1997 - آفریقای جنوبی
1999 - برزیل و نیوزیلند
2001 - ژاپن
2003 - ژاپن
2005 - یونان
2009 - برزیل

کد خبر
133470

