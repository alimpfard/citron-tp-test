
به گزارش ایسنا، دو تیم فوتبال
پرسولیس
و
پیکان
در دومین دیدار هفته بیست‌و ششم
لیگ برتر فوتبال ایران
از ساعت ۱۸:۴۵ در ورزشگاه آزادی به مصاف هم رفتند که در پایان شاگردان
برانکو ایوانکویچ
موفق شدند با گل‌های علی علیپور و
مهدی طارمی
پیکان را شکست دهند و یک قدم دیگر به قهرمانی در لیگ شانزدهم نزدیک‌تر شوند.

دقیقه ۵: ضربه ایستگاهی از سمت راست بر روی دروازه پیکان ارسال شد که شوت محکم مهدی طارمی به بدن امیرحسین صادقی برخورد کرد و برگشت داده شد.

دقیقه ۸: ارسال بازیکنان پیکان در تیر دو به سیامک نعمتی رسید که ضربه سر این بازیکن از دهانه دروازه به بیرون رفت.

دقیقه ۱۷: اشتباه بازیکنان پیکان در پشت محوطه جریمه‌شان باعثد شد توپ به طارمی برسد و شماره ۹ پرسپولیس پس از چرخشی زیبا توپ را به سمت دروازه شوت کرد که توپ به شکل خطرناکی از کنار دروازه به بیرون رفت.

دقیقه ۲۵: فرار وحید امیری به زیبایی با پاس این بازیکن به طارمی همراه شد که مهاجم پرسپولیس دروازه خالی را به بدن امیرحسین صادقی زد و ضربه برگشتی این مهاجم را نیز صادقی از روی خط دروازه برگشت داد.

دقیقه ۴۳: ضربه آزاد بازیکنان پیکان به صورت اتفاقی به منشا رسید که ضربه این بازیکن با برخورد به صادق محرمی برگشت داده شد.

دقیقه ۵۶: پاس بازیکنان پرسپولیس با فرار علیپور همراه شد و این بازیکن پس از حرکت در عرض و عبور از یک مدافع، شوتی با کات بیرون پا و محکم را به سمت دروازه رحمان احمدی شلیک کرد که توپ پس از برخورد با تیر دوازه، تبدیل به گل شد تا نخستین گل سرخپوشان پایتخت به ثمر برسد.

دقیقه ۷۵: سانتر بازیکنان پیکان از سمت راست در محوطه جریمه به گادوین منشا رسید و شوت سر ضرب بازیکن آفریقایی پیکان از کنار دروازه پرسپولیس به بیرون رفت.

دقیقه ۷۷: ضدحمله بازیکنان پرسپولیس از سمت راست با حرکت وحید امیر آغاز شد و این بازیکن بعد از ورود به محوطه جریمه توپ را به طارمی سپرد. بهترین گلزن سرخپوشان توپ را به کامیابی‌نیا پاس داد و ضربه هافبک پرسپولیس به تیر دروازه رحمان احمدی برخورد کرد و به بیرون رفت.

دقیقه ۹۲: پاس زیبای نریمان‌جهان به طارمی رسید و مهاجم پرسپولیس توپ را از بالای سر دروازه‌بان پیکان عبور داد تا گل دوم پرسپولیس به ثمر برسد.

پرسپولیس با این پیروزی ۵۹ امتیازی شد و خود را به جام نزدیک‌تر کرد. پیکان نیز با این شکست در رده ششم باقی ماند.

ترکیب پرسپولیس: علیرضا بیرانوند، سیدجلال حسینی، صادق محرمی، محسن ربیع خواه، محمد انصاری، سروش رفیعی، محسن مسلمان، کمال کامیابی نیا، وحید امیری، علی علیپور و مهدی طارمی

ترکیب پیکان: احمدی، یزدانی، صادقی، شیری، قاسمی، امیرحسین کریمی، بارانی، عاشوری، ابراهیمی، نعمتی و گادوین منشا

کد خبر
366174

