
در رای‌گیری از کارشناسان، بازیکنان و مربیان
فوتبال
نفرات بزرگی با وجود شایستگی از حضور در بهترین تیم تاریخ فوتبال جهان بازماندند که می‌توان از بازیکنانی همچون
کریستیانو رونالدو
و
رونالدوی برزیلی
،
اوزه بیو
،
میشل پلاتینی
و... نام برد.


دروازه‌بان:


لئو یاشین
(شوروی سابق)

مرد عنکبوتی توانست با شایستگی به عنوان بهترین دروازه بان تاریخ فوتبال جهان انتخاب شود. او تنها دروازه بانی است که به عنوان بهترین بازیکن جهان دست یافت. یاشین تمام دوران بازی خود را در تیم دینامومسکو سپری کرد اما اعتبار لئو یاشین به بازی های فوق‌العاده او در تیم ملی شوروی بازمی‌گردد.

گفته می‌شود این دروازه‌بان - که به مرد عنکبوتی معروف است - در دوران حضور خود به عنوان دروازه‌بان در 22 فصل بازی بیش از 150 ضربه پنالتی را مهار کرده و 270 کلین شیت (بازی بدون دریافت گل) داشته است.


مدافعان:


کافو (برزیل)

یک مدافع راست فوق العاده و به تمام معنا. تکنیک، سرعت و قدرت بدنی این بازیکن فوق العاده بود. کافو با 142 بازی ملی بیشترین تعداد بازی ملی را در تیم ملی برزیل دارد. او از جام جهانی 1994 تا 2002 در ترکیب تیم ملی برزیل بازی کرد.

کافو در عرصه باشگاهی در تیم‌های رم و میلان افتخارات زیادی داشت؛ از جمله فتح لیگ قهرمانان اروپا با میلان در سال 2007. کافو در
جام جهانی
2002 همراه تیم ملی برزیل توانست در خاور دور به قهرمانی دست یابد. او این قهرمانی را به معنای محقق شدن آرزوی کودکی اش توصیف کرد.

بابی مور (انگلیس)

تنها کاپیتان انگلیسی که جام جهانی را بالای سر برد؛ بابی مور در فوتبال انگلیس مقدس است. او با تمام بازیکنان بریتانیایی فرق می‌کند. اسطوره وستهام در جام جهانی 1966 سمبل فوتبال انگلیس بود. پله در توصیف بابی مور گفته: وقتی برای اولین بار مقابل او بازی کردم، فکر می کردم مقابل یک صخره قرار گرفته‌ام.

فرانتس بکن باوئر
(آلمان)

از قیصر به عنوان بهترین بازیکن تاریخ فوتبال آلمان یاد می‌شود؛ تنها بازیکنی که به عنوان بازیکن و مربی توانسته قهرمانی جام جهانی را به دست آورد.

بکن باوئر بازیکن کاملی در نقش سوئیپر بود و این پست را همگان به نام او می شناسند. رکورد بکن باوئر در عرصه باشگاهی نیز موفقیت آمیز بوده است. او 4 قهرمانی در بوندس لیگا و 3 قهرمانی در جام باشگاه های اروپا را در پرونده پرافتخار خود دارد.

پائولو مالدینی
(ایتالیا)

مدافع چپ باتعصب میلان بیش از 900 بازی برای تیم محبوبش انجام داد و در 25 سال حضورش در میلان به 26 جام قهرمانی رسید. مالدینی که در 4 جام جهانی همراه لاجوردی پوشان ایتالیا بود، 126 بازی ملی را در پرونده خود دارد. سرالکس فرگوسن، مالدینی را بازیکن مورد علاقه خود توصیف کرده است.



هافبک‌ها:


آلفردو دی استفانو (آرژانتین - اسپانیا)

همگان رئال مادرید پرافتخار دهه 50 را با آلفردو دی استفانو به یاد می آورند. کسی که بتواند 307 گل برای رئال مادرید به ثمر برساند، حتما در فهرست بازیکنان برتر تاریخ فوتبال جهان قرار می گیرد. او در حدفاصل سال های 1956 تا 1960 پنج بار با رئال فاتح جام قهرمانان اروپا شد.

کتاب های تاریخ فوتبال، دی استفانو را مهاجم می دانند اما خیلی ها او را بازیکن کاملی می دانند که در پست های مختلفی بازی کرده است. دی استفانو خود اظهارنظر جالبی درباره این وضع کرده و گفته همه ما فوتبالیست هستیم و باید این توانایی را داشته باشیم تا در هر 11 پست زمین بازی کنیم.

یوهان کرویف
(هلند)

برنده 3 جایزه مرد سال فوتبال جهان در سال های 1971، 1973 و 1974 است. خیلی ها او را بازیکن کاملی در سیستم توتال فوتبال هلند می دانند. او نقش مهمی در بازی های زیبای هلند در دهه 70 داشت. کرویف به همراه آژاکس و بارسلونا به عناوین قهرمانی متعددی دست یافت اما هیچ وقت نتوانست به همراه لاله های نارنجی در جام جهانی و جام ملت های اروپا به قهرمانی برسد.

زین الدین زیدان
(فرانسه)

هافبک تکنیکی و قدرتی خروس ها (فرانسه) به هر آنچه یک فوتبالیست آرزوی آن را دارد، رسیده است. کسب قهرمانی در جام جهانی و لیگ قهرمانان اروپا تنها گوشه ای از افتخارات زیزو است.

آخرین قهرمانی رئال در لیگ قهرمانان اروپا با ضربه مهارنشدنی این بازیکن به دست آمد. خیلی ها در آن زمان گل زیدان به لورکوزن در لیگ قهرمانان اروپا را زیباترین گل تاریخ فوتبال دانستند. زیدان همراه فرانسه در جام جهانی 1998 و یورو 2000 به قهرمانی رسید اما فوتبال او در تیم ملی فرانسه با اتفاق ناگواری به پایان رسید.

دیه گو آرماندو مارادونا
(آرژانتین)

بازیکن کوتاه قامت آرژانتینی وقتی صاحب توپ می شد، هیچکس نمی توانست او را مهار کند. مارادونا را همگان با جام جهانی 1986 به یاد می آورند؛ در آن بازی که موفق شد 7 بازیکن انگلیس را دریبل کند و گل بزند. او در همان دیدار روی بد خود را نشان داد و با دست توپ را وارد دروازه انگلیس ها کرد. به همین خاطر است که درباره مارادونا می گویند، او فرزند ناخلف ازدواج شیطان و فرشته است.


مهاجمان:


پله
(برزیل)

اگر بخواهید بهترین بازیکن تاریخ فوتبال جهان را نام ببرید، شاید اولین اسمی که به ذهنتان خطور کند، سوپراستار سامبای برزیلی، پله باشد. پله 18 سال در سانتوس بازی کرد و 619 گل به ثمر رساند. او در طول دوران بازی خود بیش از یکهزار گل به ثمر رساند و عامل موفقیت برزیل در 3 قهرمانی در جام های جهانی 1958، 1962 و 1970 بوده است. بابی چارلتون درباره پله می گوید: فوتبال برای هنرنمایی او اختراع شد.

لیونل مسی
(آرژانتین)

تنها بازیکن فهرست بهترین بازیکنان تاریخ فوتبال که در حال حاضر نیز فعال است و بازی می کند،
لیونل مسی
است. مسی تنها با چند سال فوتبال توانست به هر رکوردی که می خواهد برسد و خیلی از رکوردهای فوتبال جهان را جابه جا کند. در سن 26 سالگی در حالی که خیلی از ستارگان فوتبال جهان تازه به اوج فوتبال خودشان می رسند، مسی به 6 قهرمانی در لیگا، 3 قهرمانی در لیگ قهرمانان اروپا و 4 بار انتخاب به عنوان مرد سال فوتبال جهان دست یافته است.


مربی:


سرالکس فرگوسن
(اسکاتلند)

پیرمرد خبره اسکاتلندی با پشت سر گذاشتن رینوس میشل و ژوزه مورینیو به عنوان بهترین مربی تاریخ فوتبال جهان انتخاب شد. سرالکس فرگوسن در سال 2013 تصمیم گرفت برای همیشه از دنیای فوتبال کناره گیری کند تا دوران باشکوه خود به عنوان سرمربی منچستر یونایتد را با خاطره خوش و قهرمانی در لیگ برتر به پایان برساند.

هر چند اکنون باید به نبودن الکس فرگوسن در «تئاتر رویاها» عادت کنیم اما حضور او به عنوان سرمربی در تیم بهترین‌های تاریخ فوتبال جهان، نتیجه سال ها موفقیت و حضور مداوم در دنیای مربیگری بوده است.

منبع: تینسم

کد خبر
222366

