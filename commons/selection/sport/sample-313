
این استادیوم در واقع یک ورزشگاه چند منظوره است که امکانات ورزش‌های مختلفی همچون راگبی، هاکی، کریکت و دو و میدانی را نیز در خود جای داده است.

مسابقات جام جهانی راگبی در سال 1995  و مسابقات
فوتبال
مرحله یک چهارم نهایی بازی‌های جام ملت‌های آفریقا در سال 1996 از جمله رویدادهای مهم ورزشی است که این ورزشگاه آنها را میزبانی کرده است.

این ورزشگاه در سال 1952 تاسیس شده و محل تمرین تیم راگبی "چیتا"ی
آفریقای جنوبی
است.

فری استیت در سال 2009 در جریان برگزاری بازی‌های جام کنفدارسیون‌ها، میزبان بازیکنان و تماشاچیان تیم‌های
اسپانیا
و
آمریکا
بود.


این استادیم 46 هزار نفری بیش از 38 هزار نفر گنجایش داشت، اما آفریقای جنوبی برای مسابقات
جام جهانی
8 هزار صندلی دیگر همراه با جایگاه ویژه مقامات، جایگاه خبرنگاران، امکانات امنیتی و سیستم صوتی پیشرفته و نورپردازی، پارکینگ‌های ویژه نیز به آن افزود.

ورزشگاه فری استیت برگرفته از نام استان فری است با مرکزیت بلوم فونتین که نام محلی آن نیز مانگا ئونگ یا مانگه ئونگ به معنی بیشه یوزپلنگ‌ها است.


این شهر پنجمین شهر اصلی آفریقای جنوبی است که در مرکز جغرافیایی کشور واقع شده و قوه قضائیه آفریقای جنوبی را نیز در خود جای داده است.

واقع شدن این شهر در مرکز کشور و جای گرفتن استادیوم آن در مجاورت فرودگاه و نزدیکی شهر موجب شده است که دسترسی‌های عمومی ورزش دوستان به امکاناتی چون فرودگاه، قطار سراسری، بزرگراه‌های سراسری دسترسی به امکانات داخل شهر بلوم فوتین را برای تماشاچیان آسان کرده است.


ورزشگاه فری استیت میزبان 6 بازی جام جهانی بود. این ورزشگاه میزبان 5 دیدار مرحله گروهی و یک دیدار مرحله یک هشتم پایانی
جام جهانی 2010
بود.

مسابقات این ورزشگاه در جام جهانی 2010:


ژاپن
-
کامرون

نیجریه
-
یونان

اسلواکی
-
پاراگوئه

آفریقای جنوبی
-
فرانسه

هندوراس
-
سوییس


کد خبر
109280

