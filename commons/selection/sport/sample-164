
لیگ قهرمانان آسیا که قبلا جام باشگاه‌های آسیا نامیده می‌شد، یک تورنمنت
فوتبال
است که میان باشگاه‌های برتر لیگ‌های داخلی اعضای
کنفدراسیون فوتبال آسیا
برگزار می‌شود.

تیم‌های کره‌ای با ۷ قهرمانی، تیم‌های عربستانی با ۴ و تیم‌های ژاپنی، ایرانی نیز هرکدام با ۳ قهرمانی، بیشترین افتخارات در این رقابت‌ها را دارند.

این رقابت‌ها از سال ۲۰۰۲ با نام لیگ قهرمانان آسیا انجام می‌شود. همچنین لیگ قهرمانان آسیا در سال ۲۰۰۹ با شکل جدیدی برگزار شد.


تاریخچه مسابقات باشگاهی فوتبال در آسیا


تیم‌ها در دو منطقه شرق و غرب آسیا و در هر منطقه ۱۵ تیم منتخب قرار گرفتند و تیم شانزدهم در دو بازی تک‌حذفی معین شد.

۱۶ تیم هر منطقه در ۴ گروه ۴ تیمی به‌ صورت رفت و برگشت به مصاف هم رفتند و از هر گروه ۲ تیم اول در بازی یک‌هشتم‌نهایی با یکدیگر مسابقه دادند.

در روش جدید تیم‌های منتخب هر کشور با توجه به رنکینگ کنفدراسیون فوتبال آسیا برای هر لیگ داخلی و به دست آوردن شرایط لازم ای اف سی انتخاب می‌شوند.

برای مسابقات سال 2009 در رنکینگ کنفدراسیون فوتبال آسیا، لیگ برتر فوتبال
ژاپن
در رده اول و لیگ داخلی کشورهای
کره‌جنوبی
،
چین
،
عربستان
،
امارات
و
ایران
در مکان‌های دوم تا ششم قرار گرفتند و برای هر کشور ۴ سهمیه در نظر گرفته شد.

مسابقات از دور یک‌چهارم نهایی بدون در نظر گرفتن تقسیمات منطقه‌ای و با قرعه‌کشی معین می‌شود و در این قرعه‌کشی امکان بازی دو تیم از یک کشور با یکدیگر در این مرحله وجود ندارد.

تا سال 2009 از ایران تیم‌های
استقلال
۲ بار در سال‌های ۱۹۷۰ و ۱۹۹۱ و
پاس
در سال ۱۹۹۳ قهرمان این رقابت‌ها شده‌است.

 تیم استقلال تهران با دو قهرمانی، دو نایب قهرمانی و کسب دو مقام سومی در این رقابت‌ها پرافتخارترین تیم در بین باشگاه‌های آسیاست. تیم
پرسپولیس
نیز توانسته دو بار به مقام سومی این رقابت‌ها برسد


کد خبر
78214

