
به گزارش روابط عمومی فدراسیون ورزش‌های ناشنوایان، این مسابقات با حضور 22 بدمینتون‌باز از استان‌های فارس - البرز - مازندران - گیلان - کردستان - بوشهر - کرمان - کرمانشاه و چهار محال و بختیاری روز دوشنبه 5 مهرماه به میزبانی هیأت ورزش‌های ناشنوایان در سالن شهداي لارستان برگزار شد.

ورزشکاران در چهار گروه با یکدیگر به رقابت پرداختند و دو نفر برتر هر گروه به مرحله حذفی راه یافتند.

در پایان فهیمه کریمیان از استان البرز به مقام قهرمانی دست یافت، مهرناز قادری از استان گیلان دوم شد و حلیمه رئیسی‌پور از استان چهار محال و بختیاری و محبوبه صادقی از استان کرمان  به مقام سوم مشترک دست یافتند.

کد خبر
347630

