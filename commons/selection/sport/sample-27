
از مجموع اعضای
فدراسیون جهانی فوتبال (فیفا)
، 77 کشور تیم فوتبالشان به مرحله نهایی 18 دوره
جام جهانی
راه‌یافته‌اند.

در این 18 دوره مجموعا 708 مسابقه برگزار شد و در این مسابقات 2063 گل از خط دروازه‌ها گذشت.

در طول این دوران رکوردهایی به ثبت رسیده که بعضا جالب و شگفت‌انگیز هستند که در زیر به برخی از آنها اشاره شده است.

پرافتخارترین تیم:

برزیل
با کسب 5 عنوان قهرمانی در سال‌های 1958، 1962، 1970، 1994 و 2002
و پس از آن
ایتالیا
با چهار و
آلمان
با سه عنوان قهرمانی در رده‌های دوم و سوم قرار دارند.

ناکام‌ترین فینالیست:

آلمان که در فینال جام‌های 1966، 1982، 1986 و 2002 نایب قهرمان شده به عنوان ناکام‌ترین فینالیست شناخته شده است.


بیشترین تعداد حضور در جام جهانی:

برزیل در هر 18 دوره جام جهانی حضور داشته و حضورش در جام جهانی 2014 به عنوان میزبان قطعی است. آلمان و ایتالیا نیز هر کدام با حضور در 17 دوره در رده دوم قرار دارند.

بیشترین برد و باخت:

برزیل با 64 برد در مسابقات جام جهانی رکورد بیشترین برد را دارد و مکزیک با 22 باخت رکورددار بیشترین باخت است.

بیشترین گل زده و خورده:

برزیل با 201 گل زده در 92 مسابقه دارای رکورد بیشترین گل زده است و آلمان با 112 گل خورده در 92 مسابقه رکورد بیشترین گل خورده را در اختیار دارد.

کمترین گل زده:

زئیر (جمهوری دموکراتیک کنگو فعلی) هند شرقی هلند ( اندونزی فعلی)، کانادا، ترینیداد و توباگو، چین و یونان بدون گل زده.

بهترین خط حمله:

مجارستان با 87 گل زده در 32 بازی. ( متوسط 2.7 در هر بازی)

بدترین خط دفاع:

زئیر و هائیتی با 14 گل خورده در 3 بازی (متوسط 4.7 در هر بازی)

بالاترین و پائین‌ترین تفاضل گل:

برزیل با تفاضل مثبت 117 گل رکورددار این بخش است و
مکزیک
با منفی 34 گل در پایین‌ترین حد قرار دارد.

بهترین گلزن در دور نهایی:

ژوست فونتین
فرانسوی در جام 1958، 13 گل به ثمر رساند.
رونالدو
ی برزیلی با 15 گل زده، در سه جام بیشترین گل را به ثمر رسانده
گرد مولر
آلمانی با 14 گل زده در دو جام رکورددار هستند.


بهترین گلزن در دور انتخابی:

علی دایی
از ایران با 35 گل زده رکورددار بهترین گلزن دور انتخابی است.

بهترین گلزن در یک بازی:

اولگ سالنکو از روسیه در مرحله مقدماتی جام جهانی 1994 در بازی مقابل کامرون 5 گل  از 6 گل تیمش را به ثمر رساند.

اوزه بیو
از
پرتغال
(جام 1966) و امیلیو بوتراگوئنو از
اسپانیا
(جام 1986) هر کدام با 4 گل زده در یک مسابقه در رده دوم قرار دارند.

پر گل‌ترین و کم گل‌ترین جام جهانی:

در جام جهانی 1998
فرانسه
، 171 گل در 64 مسابقه به ثمر رسید که در بین 18 دوره رکورددار پرگل‌ترین جام است و جام جهانی 1930
اروگوئه
(17 گل) و 1934 ایتالیا (18 گل) کم گل‌ترین هستند.

پرگل‌ترین بازی:

دیدار دو تیم اتریش و سوئیس در جام 1954 سوئیس که با نتیجه 7 بر 5 به سود اتریش خاتمه یافت.


پرافتخارترین بازیکن:

پله
در سه جام 1954، 1964 و 1970 با تیم ملی برزیل قهرمان شد.

بیشترین اختلاف گل:

دیدار یوگسلاوی و زئیر (جمهوری دکومراتیک کنگو) 9 بر صفر به سود یوگسلاوی در جام 1974 و دیدار مجارستان و السالوادور در جام 1982 که با نتیجه 10 بر یک به سود مجارستان تمام شد.

پرگل‌ترین مسابقه فینال:

دیدار دو تیم برزیل و سوئد در جام 1958 که با نتیجه 5 بر 2 به سود برزیل پایان یافت.

کم گل‌ترین مسابقه فینال:

دیدار تیمهای برزیل و ایتالیا در جام 1994 که در پایان وقت قانونی و وقت اضافی بدون گل پایان یافت. نتیجه این بازی در ضربات پنالتی 3 بر 2 به سود برزیل بود.

سریعترین گل:

گل هاکان شوکور، مهاجم ترکیه به کره جنوبی در جریان دیدار رده بندی جام 2002. این گل در ثانیه یازدهم بازی به ثمر رسید.

خشن‌ترین دوره:

28 کارت قرمز و 345 کارت زرد در جام جهانی 2006 .

خشن‌ترین بازی:

دیدار هلند و پرتغال در جام 2006 با 4 اخراجی و 16 اخطاری.

کمترین کارت قرمز:

تیم فوتبال مکزیک در جام جهانی 1970 . هیچ بازیکنی از این تیم اخراج نشد.


پرحضور ترین بازیکن:

رکورد بیشترین بازی‌ها در جام‌های جهانی را
لوتار ماتئوس
، یکی از اسطوره‌های فوتبال آلمان یدک می‌کشد که در بین سال‌های ۱۹۸۲ تا ۱۹۹۸، یعنی در پنج دوره از مسابقات جام جهانی حضور داشته و ۲۵ بازی نیز در چارچوب این رقابت‌ها انجام داده است.

ماتئوس پیش از آن‌که در مسابقات ۱۹۹۰ ایتالیا به همراه ملی‌پوشان آلمان قهرمان جهان شود، در پیراهن تیم ملی کشورش، دو بار (۱۹۸۲ اسپانیا و ۱۹۸۶ مکزیک) نایب‌قهرمان جهان شده بود. این ستاره‌ی بزرگ در هنگامی که آخرین بازی‌های ملی‌اش را در جام جهانی ۹۸ فرانسه انجام می‌داد، ۳۷ سال داشت.

پرافتخارترین مربی:

ویتوریو پوتسو، مربی تیم ملی ایتالیا که دوبار در سال‌های 1934 و 1938 ایتالیا را به قهرمانی رساند.


پرافتخارین بازیکن - مربی:

ماریو زاگالو
در سال 1958 و 1964 به عنوان بازیکن و در سال 1970 به عنوان مربی برزیل برنده چام جهانی شد.
فرانتس بکن باوئر
هم در سال 1974 به عنوان کاپیتان و در سال 1990 به عنوان مربی همراه تیم آلمان قهرمان جام جهانی شد.

ناکام‌ترین تیم:

این‌که یک تیم شرکت‌کننده در مسابقات جام جهانی نتواند حتی یک امتیاز هم کسب کند، اتفاقی است در این 18 دوره برای ۱۳ تیم جهان افتاده است.

البته ناموفق‌ترین شرکت‌کننده در رقابت‌های جام جهانی فوتبال را تیم ملی السالوادور است که دو بار (۱۹۷۰ مکزیک و ۱۹۸۲ اسپانیا) در دور نهایی حضور داشت. ملی‌پوشان این کشور در دو دوره‌ای که شانس حضور یافتند، یک گل به ثمر رساندند و ۲۲ گل خوردند.

خشن‌ترین بازیکنان:

ریگوبرت سانگ، ملی‌پوش کامرون و
زین‌الدین زیدان
، ستاره تیم ملی فرانسه، در سه‌دوره‌ای که در مسابقات جام جهانی شرکت داشتند، هر یک دو بار کارت قرمز دریافت کردند و اخراج شدند.

جنجالی‌ترین کارت قرمز را بدون شک زیدان پس از زدن ضربه‌ سر معروفش به سینه‌ ماتراتزی، ملی‌پوش ایتالیا در فینال جام جهانی ۲۰۰۶ آلمان دریافت کرد
. اخراج زیدان از میدان تیم فرانسه را تضعیف کرد و در نهایت به شکست این تیم در ضربات پنالتی ختم شد.

کم‌بیننده‌ترین مسابقه جام جهانی:

کم‌بیننده‌ترین مسابقه جام جهانی مربوط به سال ۱۹۳۰ در اروگوئه می‌شود، در دیدار میان پرو و رومانی تنها ۳۰۰ تماشاچی در استادیوم حضور داشتند.

پر‌بیننده‌ترین مسابقه جام جهانی:

پربیننده‌ترین بازی در تاریخ جام جهانی، مسابقه بزریل و اروگوئه در فینال مسابقات سال ۱۹۵۰ بود که با پیروزی ۲ بر یک اروگوئه بر میزبان رقابت‌ها خاتمه پیدا کرد. این دیدار در حضور نزدیک به ۲۰۰ هزار تماشاگر در ورزشگاه عظیم مارکانا برگزار شد.

کد خبر
110877

