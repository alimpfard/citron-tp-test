
فوتبال را از سال‌های ابتدایی دهه ‪ ۳۰‬زیرنظر مربیانی همچون اکبر کیا، حسن فاخری، ابتهاج و مسعود برومند در تیم‌های زیر گروه شاهین مثل کولاک و سیمرغ آغاز و در سال ‪ ۱۳۳۶‬برای اولین بار در ترکیب تیم بزرگسالان شاهین حضور یافت.

درخشش فوق‌العاده او در تیم شاهین و زیر نظر تعالیم اخلاقی مرحوم دکتر عباس اکرامی باعث شد تا درهای فوتبال ملی در سال ‪ ۱۳۳۸‬به روی وی باز شود.

"شیرزادگان" ‪ ۱۸‬ساله با تیم ملی فوتبال به هندوستان رفت و از آن پس تا سال ‪ ۱۳۴۸‬مهاجم اول تیم ملی بود.

وی در سال ‪ ۱۳۴۳‬برای اولین بار به کشور آمریکا رفت. بعد از پایان محرومیت یک ساله او و یاران شاهین مثل حمید جاسمیان، همایون بهزادی، مرحوم محراب شاهرخی و ... در سال ‪ ۴۴‬و در میان استقبال شادروان غلامرضا تختی، همایون بهزادی و ده هزارهوادار مشتاق به ایران بازگشت و کسوت ملی خود را یکسال بعد خاتمه داد.

او سپس برای ادامه تحصیل به همراه همسرش راهی کشور آمریکا شد و در آن جا فوق لیسانس مدیریت مالی گرفت. سال‌های حضور در این کشور را با تیم کیکرز بالتیمور در میادین فوتبال حاضر شد. در غیاب او یاران شاهین دسته جمعی به تیم پرسپولیس پیوستند و او هم غیابا پرسپولیسی شد.

شیرزادگان در سال‌های دهه ‪ ۵۰‬سرمربی تیم نفت تهران بود. تیمی که از وجود مایلی کهن، فرزام نیا و... به عنوان بازیکن بهره می‌برد.

کد خبر
32621

