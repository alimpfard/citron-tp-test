
وی از 4 سالگی
تنیس روی میز
را زیرنظر پدرش که از قهرمانان کشور بوده به طور جدی آغاز کرده است.

نوشاد در 8 سالگی روزانه 6 ساعت بدون وقفه تمرین می‌کرد و در 14 سالگی توانست نفر اول نوجوانان کشور شود.

وی در 14 سالگی با مشورت و توافق خانواده برای ادامه تمریناتش به آکادمی
تهران
رفت و به صورت حرفه‌ای رشته تنیس روی‌میز را ادامه داد.


 
عالمیان بر جایگاه دوم امیدهای جهان


نوشاد عالمیان که در رشته تربیت بدنی تحصیل کرده، در مسابقات قهرمانی جوانان جهان در رشته تنیس روی میز در اسپانیا مقام پنجم را کسب کرده است.

همچنین در مسابقات لوکزامبورگ مدال طلا را کسب کرد و در مسابقات انتخابی
المپیک ۲۰۱۲ لندن
با کسب مقام قهرمانی آسیای میانه به المپیک لندن راه یافت.

نوشاد عالمیان، نفر اول پینگ پنگ
ایران
در نخستین بازی خود در دور اول رقابت‌های المپیک ۲۰۱۲ لندن به مصاف ژاستین هان، بازیکن چینی الاصل استرالیایی رفت و با حساب ۴ بر صفر و با نتایج (۱۱ بر ۵)، (۱۱ بر ۷)،(۱۱ بر ۷) و (۱۳ بر ۱۱) به پیروزی رسید.

این نخستین پیروزی پینگ‌پنگ ایران در تاریخ
المپیک
به شمار می‌رود. وی در دیدار دوم توانست رقیب هنگ کنگی خود را که در رنکینگ 31 قرار داشت، با نتیجه ۴ بر ۳ در مسابقات المپیک لندن شکست دهد و در جمع 32 نفر برتر دنیا قرار گیرد.

عالمیان در مسابقه بعدی با حریف آلمانی به رقابت پرداخت و با نتیجه 4 بر صفر بازی را واگذار کرد و از دور رقابت‌ها کنار رفت.

کد خبر
179307

