
به گزارش ایسنا، هفته ماقبل پایانی لا لیگای اسپانیا با برگزاری 10 دیدار به صورت همزمان برگزار شد که در حساس ترین بازی
بارسلونا
مدعی نخست قهرمانی در ویسنته کالدرون به مصاف آتلتیکومادرید مدافع عنوان قهرمانی رفت و موفق شد با نتیجه یک بر صفر به برتری برسد و یک هفته زودتر فاتح این رقابت‌ها شود.

بارسلونا که برای قطعی کردن قهرمانی خود در این فصل لیگا به یک پیروزی در زمین آتلتیکومادرید نیاز داشت موفق شد با یک گل به برتری برسد و همانند دیدار رفت حریف سرسخت خود را شکست دهد و یک هفته مانده به پایان این رقابت‌ها قهرمان لیگا شود.

لیونل مسی
در دقیقه 65 موفق شد تک گل این دیدار حساس را به ثمر برساند تا 3 امتیاز این دیدار به حساب تیم کاتالانی ریخته شود.

در دیگر دیدار، رئال مادرید موفق شد با نتیجه 4 بر یک اسپانیول را شکست دهد. پیروزی که هیچ فایده‌ای برای تیم مادریدی نداشت و این تیم این فصل بدون جام خواهد بود.

کریستیانو رونالدو سه بار و مارسلو برای رئال گلزنی کردند. رونالدو با این هت تریک نیز نتوانست به رئال کمک کند تا در مسیر قهرمانی قرار گیرد.

کد خبر
295348

