
به گزارش روابط عمومی فدراسیون قایقرانی، هفته پایانی لیگ آب‌های آرام آقایان با حضور 7 باشگاه در 9 ماده برگزار شد.

در کایاک یک نفره 1000 متر علی آقامیرزایی از فرماندهی مرزبانی ناجا، صادق زمانی از پاس قوامین و امید احمدی از مقاومت اول تا سوم شدند.

در کانوی یک نفره 1000 متر شاهو ناصری از پاس قوامین، علی اجاقی از مقاومت و کیا اسکندانی از مرزبانی ناجا رده‌هاي اول تا سوم را به خود اختصاص دادند.

در کایاک دو نفره 1000 متر پیمان قوی‌دل و جواد مومنی از فرماندهی مرزبانی ناجا اول، محمد گلپیرا و هادی جعفری از پاس قوامین دوم و بابک دربان و محمدطاهر حسینی‌افشار از مقاومت سوم شدند.

در کانوی دو نفره 1000 متر عادل مجللی و علی اجاقی از مقاومت، کیا اسکندانی و سهیل نوروزنژاد از فرماندهی مرزبانی ناجا و مهرداد دانیالی و دامون صادقی از پاس قوامین مقام‌های اول تا سوم را به دست آوردند.

در کایاک چهار نفره 1000 متر تیم فرماندهی مرزبانی ناجا با ترکیب علی آقامیرزایی، پژمان قوی‌دل، جواد مومنی و امین بوداغی مقام اول، تیم مقاومت با ترکیب علیرضا علیمحمدی، بابک دربان، امید احمدی و محمدطاهر حسینی‌افشار مقام دوم و تیم پاس قوامین با ترکیب مهران نوری، صادق زمانی، محمد گلپیرا و امیرحسن علیجانی مقام سوم را كسب كردند.

در کانوی یک نفره 500 متر شاهو ناصری از پاس قوامین، علی اجاقی از مقاومت و سهیل نوروزنژاد از فرماندهی مرزبانی ناجا جایگاه اول تا سوم را به دست آوردند.

در کایاک یک نفره 500 متر علی آقامیرزایی از فرماندهی مرزبانی ناجا، محمدطاهر حسینی‌افشار از مقاومت و مهرداد شریفی از پایگاه نوشهر اول تا سوم شدند.

در کانوی دو نفره 500 متر علی اجاقی و عادل مجللی از مقاومت اول، سهیل نوروزنژاد و کیا اسکندانی از فرماندهی مرزبانی ناجا دوم و دامون صادقی و مهرداد دانیالی از پاس قوامین سوم شدند.

در کایاک دو نفره 500 متر علی آقامیرزایی و امین بوداغی از فرماندهی مرزبانی ناجا مقام اول، علیرضا علیمحمدی و بابک دربان از مقاومت مقام دوم و هادی جعفری و مهران نوری از پاس قوامین مقام سوم را به دست آوردند.

در پایان چهار هفته رقابت، فرماندهی مرزبانی ناجا با 237 امتیاز عنوان قهرمانی را به دست آورد، باشگاه مقاومت با 195 امتیاز در رده دوم قرار گرفت و پاس قوامین با 178 امتیاز جایگاه سوم را از آن خود کرد.

کد خبر
364661

