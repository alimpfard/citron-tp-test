

فعالیت باشگاهی


اوون فعالیتش را در سال ۱۹۹۶ در ۱۷ سالگی در تیم فوتبال
لیورپول
آغاز کرد. او پیش از هرچیز به خاطر سرعت و گلزنی‌ و همچنین کارایی‌اش مورد توجه قرار داشت. پیشرفت شایان ذکر و تبدیل شدنش به یک فوتبالیست در سطح جهانی در جام جهانی ۱۹۹۸ رقم خورد که در دیدار مقابل
آرژانتین
در مرحله یک هشتم نهایی به تنهایی از نیمه وسط زمین حرکت کرده و توپ را به تور دروازه حریف دوخت.

اوون همچنین نقش مهمی در موفقیت لیورپول در فصل ۰۱/۲۰۰۰ داشت. در کنار قهرمانی در جام اتحادیه، جام حذفی نیز نصیب آنها شد. مرد دیدار فینال در مقابل
آرسنال
هم اوون بود که در هفت دقیقه پایانی بازی، شکست ۰ بر ۱ را به برد ۲ بر ۱ مبدل کرد. همینطور در آن فصل به همراه لیورپول قهرمانی جام یوفا را هم به دست آورد. نقطه اوج این فصل موفق نیز برتری ۳ بر ۲ بر
بایرن مونیخ
، قهرمان
لیگ قهرمانان اروپا
و نیز عنوان قهرمانی سوپرجام اروپا بود. در سال ۲۰۰۱ علاوه بر اینها به عنوان مرد سال فوتبال اروپا برگزیده شد. به لطف گل‌های زیادیش برای لیورپول و تیم ملی انگلیس، ‌ مردم انگلیس او را "سن مایکل" (مایکل مقدس) می‌نامند. وی در ۲۱۶ بازی لیگ برای باشگاه لیورپول ۱۱۸ گل به ثمر رساند.

در آگوست سال ۲۰۰۴ با قراردادی به مبلغ ۱۲ میلیون یورو به
رئال مادرید
پیوست. اما در آنجا نتوانست در نبرد سختی که برای کسب جایگاه ثابت در این تیم پرستاره وجود داشت به موفقیت برسد. با وجود این که در رئال یک بازیکن نیمکت‌نشین بود، ۱۳ گل در مسابقات باشگاهی 
اسپانیا
به ثمر رساند. یک سال بعد با مبلغ ۲۵ میلیون یورو به انگلیس بازگشته و به خدمت تیم نیوکاسل یونایتد درآمد. وی تا پایان فصل ۰۶/۲۰۰۵ در ۱۱ بازی لیگ ۷ گل زد، اما در آغاز سال ۲۰۰۶ به دلیل مصدومیت برای مدتی طولانی از انجام بازی محروم شد. او در زمانی که برای نیوکاسل بازی می‌کرد، در ۷۱ بازی در لیگ برتر، ‌۲۶ گل وارد دروازه حریفان کرد.

در ژانویه سال ۲۰۰۹ مشخص شد که اوون قراردادش را با نیوکاسل تمدید نکرده و منتظر است تا ببیند در پایان تابستان این تیم چه موقعیتی خواهد داشت. پس از آن که نیوکاسل از لیگ برتر به دسته اول سقوط کرد، او هم در ۳ ژولای ۲۰۰۹ قراردادی دوساله با قهرمان باشگاه‌های انگلیس،
منچستر یونایتد
امضاء کرد.


فعالیت ملی


مایکل اوون در ۱۱ فوریه سال ۱۹۹۸ در یک بازی دوستانه در مقابل
شیلی
برای اولین بار با پیراهن تیم ملی انگلیس به میدان رفت. انگلیس آن بازی را با نتیجه ۰ بر ۲ واگذار کرد، ام اوون نمایش خوبی از خود ارائه داد. اولین گل ملی او در پیروزی ۱ بر ۰ برابر مغرب در ۲۳ مه سال ۱۹۹۸ به دست آمد. وی در مجموع ۴۰ گل در ۸۹ بازی ملی برای انگلیس زد. بدین ترتیب وی در فهرست گل‌زنان تیم ملی
انگلیس
در رده چهارم قرار گرفت. مکان اول متعلق به بابی چارلتون است که با ۴۹ گل زده، موفق‌ترین گل‌زن تاریخ تیم ملی فوتبال انگلیس به شمار می‌رود.

اوون در اولین بازی انگلیس در مرحله گروهی
جام جهانی
۲۰۰۶ بدون برخورد با بازیکنی دیگر، هنگام ارسال توپ، از ناحیه زانوی پای راست دچار مصدومیت شد. به همین خاطر جام جهانی ۲۰۰۶ که در آن تیم انگلیس در مرحله یک چهارم نهایی  حذف شد، برای وی در مرحله گروهی پایان گرفت. در ادامه سال ۲۰۰۶ نیز به دلیل همین آسب‌دیدگی نتوانست در میادین حضور یابد.



موفقیت‌ها


قهرمانی در جام حذفی جوانان انگلیس: ۱۹۹۶
قهرمانی در جام اتحادیه انگلیس: ۲۰۰۱، ۲۰۰۳
 قهرمانی در جام حذفی انگلیس: ۲۰۰۱
قهرمانی در جام یوفا: ۲۰۰۱
قهرمانی در سوپرجام اروپا: ۲۰۰۱
قهرمانی در سوپرجام انگلیس: ۲۰۰۲


عناوین شخصی


بهترین بازیکن جوان سال انگلیس: ۱۹۹۸
آقای گل لیگ برتر انگلیس: ۱۹۹۸، ۱۹۹۹
ورزشکار سال بریتانیا: ۱۹۹۸
مرد سال فوتبال اروپا: ۲۰۰۱


کد خبر
102504

