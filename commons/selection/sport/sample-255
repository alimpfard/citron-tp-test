
به گزارش روابط عمومی فدراسیون کشتی، رقابت‌های بین‌المللی
کشتی آزاد
جام دانکلوف روزهای 19 و 20 فروردین ماه در شهر روسه
بلغارستان
برگزار شد.

در روز دوم این پيكارها در وزن 61 کیلوگرم بهزاد بهروزی‌راد مقابل جمار اوتار سلطانوف، قهرمان المپیک شکست خورد، اما با توجه به راه‌یابی این کشتی‌گیر به دیدار فینال، بهروزی‌راد با پیروزی در دیدارهای شانس مجدد راهی دیدار رده‌بندی شد و با شکست مقابل حریف خود در این دیدار به عنوان پنجم رسید.

در وزن 86 کیلوگرم مسعود حیدریان و ارشک محبی با شکست مقابل کشتی‌گیران قزاقستانی از دور رقابت‌ها کنار رفتند.

در وزن 125 کیلوگرم سید یونس جعفری حریف هندی را از پیش رو برداشت، اما در دور بعد مغلوب شد و راهی دیدار شانس مجدد شد كه با پیروزی در این مرحله به دیدار رده‌بندی راه یافت که با شکست در برابر حریف خود به عنوان پنجم بسنده کرد.

در روز نخست این رقابت‌ها نیز در وزن 57 کیلوگرم، خیراله قهرمانی مقابل حریف مغولستانی شکست خورد و از دور رقابت‌ها کنار رفت.

در وزن 74 کیلوگرم، رضا افضلی مقابل حریف ترکمنستانی دچار مصدومیت شد و به مبارزه ادامه نداد.

در وزن 97 کیلوگرم روزبه محبی مقابل حریفی از کشور
روسیه
شکست خورد و با توجه به حضور نیافتن این حریف در دیدار فینال، محبی حذف شد.

کد خبر
366599

