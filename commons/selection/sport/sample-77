
فعالیت به عنوان بازیکن


باشگاه:

آژاکس آمستردام

فان باستن ابتدا بین سال‌های 1970 و 1980 در تیم اوترخت و در فصل 82/1981 در الینکویک بازی می‌کرد، تا این که در سال 1982 به آژاکس آمستردام پیوست. وی اولین حضور خود در تیم حرفه‌ای را در آوریل 1982 در پیروزی 5 بر 0 مقابل نیژمگن تجربه کرد که توانست اولین گل خود را نیز برای قرمز- سفید‌پوشان به ثمر برساند. او در آن بازی به جای اسطوره فوتبال هلند، یوهان کرایف،‌ وارد زمین شد. وی در فصل 83/1982 هم در سایه ویم کیفت قرار داشت که در فصل بعدی به باشگاه پیزا کالچو در
سری A ایتالیا
رفت.

فان باستن در سا‌ل‌های 1984، 1985، 1986 و 1987 آقای گل لیگ فوتبال هلند شده و تبدیل به یکی از برترین گلزنان دهه 80 شد. این مهاجم 188 سانتی‌متری در سال 1986،‌همچنین آقای گل اروپا شد. وی در آن فصل 37 گل در 26 بازی زد. در سال 1987، در دیدار فینال جام در جام باشگاه‌های اروپا در مقابل اف. ث. لایپزیگ گل پیروزی‌بخش تیمش را زد.

میلان

بعد از کسب این افتخار به
آ. ث. میلان
پیوست، تیمی که در آن به همراه هم‌وطنانش،‌
رود گولیت
و فرانک ریکارد، بهترین مثلث فوتبال اروپا را شکل داد. میلان با فان باستن در سال‌های 1989 و 1990  قهرمان جام باشگاه‌های اروپا شد. تقریبا در اواخر دوران بازی‌اش، به دلیل مصدومیتی جدی در ناحیه قوزک پا، ‌مجبور به استراحت شد. آخرین بازی رسمی برای میلان را در فینال جام باشگاه‌های اروپا در برابر المپیک مارسی در تاریخ 26 مه سال 1993 انجام داد. بلافاصله بعد از آن، به دلیل همان مصدومیت،‌ دوباره مجبور به استراحت و عدم بازی شد، اما با وجود زحمات زیاد، دیگر نتوانست به فعالیتش ادامه دهد و بالاخره درسال 1995 از فوتبال خداحافظی کرد.

تیم ملی:

فان باستن در بین سپتامبر 1983 و اکتبر 1992، 58 بار پیراهن تیم ملی فوتبال
هلند
را به تن کرد و 24 گل نیز وارد دروازه حریفان این تیم کرد. او با این تیم در سال 1988 به قهرمانی
جام ملت‌های اروپا
رسید و با 5 گل زده نیز آقای گل این رقابت‌ها شد. وی در دیدار فینال مقابل تیم ملی شوروی، زیباترین گل تمام تاریخ فوتبال را به ثمر رساند. او توپ را از زاویه‌ای کاملا بسته، در کنار خط عرضی زمین، از بالای سر رینات داسایف،‌ یکی از بهترین دروازه‌بان‌های آن زمان دنیا به تور دروازه شوروی  دوخت.


عناوین و موفقیت‌ها:

به عنوان بازیکن تیم ملی
قهرمانی در جام ملت‌های اروپا: 1988

به عنوان بازیکن باشگاهی
قهرمانی در جام در جام اروپا: 1987
قهرمانی در باشگاه‌های هلند: 1982، 1983، 1985
قهرمانی در جام آمستل: 1983، 1986، 1987
قهرمانی در جام باشگاه‌های اروپا: 1989، 1990
قهرمانی در جام باشگاه‌های جهان: 1989، 1990
قهرمانی در سوپر جام اروپا: 1989، 1990
قهرمانی در باشگاه‌های ایتالیا: 1988، 1992، 1993
قهرمانی در سوپر جام ایتالیا: 1988، 1992، 1993

افتخارات شخصی:

آقای گل باشگاه‌های هلند: 1984، 1985، 1986، 1987
مرد سال فوتبال هلند: 1985
برنده کفش طلای یوفا به عنوان بهترین گلزن اروپا: 1986
آقای گل و بهترین بازیکن جام ملت‌های اروپا: 1988
مرد سال فوتبال اروپا: 1988، 1989، 1992
آقای گل سری A ایتالیا: 1990، 1992
مرد سال فوتبال جهان: 1992
مرد سال فوتبال به انتخاب ورد ساکر: 1988، 1992

فعالیت به عنوان مربی

فان باستن در فصل 04/2003 مربیگری را در تیم جوانان آژاکس آمستردام آغاز کرد.

تیم ملی هلند

وی از تاریخ 29 جولای 2004 مربی تیم ملی بزرگسالان هلند شد. دستیارش هم یان فان شیپ بود که در آژاکس نیز با یکدیگر همکاری می‌کردند.

با حضور فان باستن تغییراتی اساسی در تیم ملی هلند به وجود آمد. بازیکنانی مانند کلارنس سیدورف، پاتریک کلایورت، ادگار داویدز، روی ماکای و مارک فان بومل دیگر مورد توجه قرار نگرفتند. مدت زمان زیادی بود که سه باشگاه بزرگ هلندی (آژاکس آمستردام، فاینورد روتردام،‌آیندهوون) ارکان اصلی تیم ملی هلند بودند. اما فان باستن به بازیکنان جوانی مانند دنی لاندزات، ‌باری اوپدام، باری فان گان، ‌رون ولار، یان کرومکامپ و یوریس ماتیسن از تیم تازه‌وارد آ. زد. آلکمار این امکان را داد تا خود را نشان دهند. بازیکنان مستعد دیگری چون خال بولاهروز، هدویگز مادورو، رایان بابل و رومئو کاستلن هم شانس بازی پیدا کردند.

با هدایت فان باستن،‌ تیم ملی هلند در بازی‌های مقدماتی
جام جهانی
2006 شکستی را پذیرا نشد. با این وجود،‌ فان باستن اولین تورنمنت بزرگ خود، جام جهانی 2006
آلمان
را در کمال ناباوری خیلی زود به پایان برد. هلند در مرحله یک هشتم نهایی با یک گل از
پرتغال
شکست خورد  و حذف شد. فان باستن به دلیل نیمکت‌نشین کردن رود فان نیستلروی با انتقادات شدیدی مواجه شد. این مهاجم نیز مدت کمی بعد از جام جهانی گفت که تا زمانی که فان باستن مربی تیم ملی است،‌ در این تیم بازی نخواهد کرد. اما در ماه مه سال 2007 دوطرف با یکدیگر آشتی کردند و
فان نیستلروی
دوباره عضو ثابت تیم ملی هلند شد.

در تاریخ 4 دسامبر 2007 اعلام شد که فان باستن پس از جام ملت‌های 2008 اروپا از سمت خود در تیم ملی استعفا داده است. تیم تحت رهبری وی در جام ملت‌ها با نمایشی خوب در دور گروهی، به مرحله یک چهارم نهایی صعود کرد و در این مرحله با
روسیه
روبه‌رو شد که در این بازی با شکست 1 بر 3 از دور رقابت‌ها کنار رفت. این آخرین بازی برای فان باستن در سمت سرمربی نارنجی‌پوشان بود.

آژاکس آمستردام

در شروع فصل 2009/2008 فان باستن به عنوان جانشین آدری کاستر،‌ مربی آژاکس آمستردام شد. وی در 22 فوریه 2008 قراردادی چهارساله با این تیم امضاء کرد،‌ اما در 6 مه 2009 به علت عدم موفقیت کناره‌گیری کرد. آژاکس
لیگ قهرمانان اروپا
را از دست داد و در لیگ فوتبال هلند هم تنها به مکان سوم جدول بسنده کرد.

کد خبر
84147

