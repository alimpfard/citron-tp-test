
ایرنا نوشت: تابستان سال گذشته بود که
امیر قلعه نویی
سرمربی فصل گذشته
استقلال تهران
از
نکونام
به خاطر اظهاراتی که در مصاحبه با روزنامه خبر ورزشی داشت، به شعبه دوم دادسرای فرهنگ و رسانه شکایت کرد.

به دنبال شکایت قلعه نویی، نکونام 28 آبان ماه 93 برای ارایه توضیحات در شعبه بازپرسی دادسرا حضور یافت و پس از ارایه توضیحات، بازپرس برای وی قرار وثیقه 50 میلیون تومانی صادر کرد.

شعبه دوم دادسرای فرهنگ و رسانه پس از بررسی اسناد و مدارک موجود در پرونده و توضیحات متهم، برای نکونام قرار منع تعقیب صادر و شکایت قلعه نویی را رد کرد.

قلعه نویی به قرار صادر شده اعتراض کرد و پرونده برای رسیدگی به اعتراض وی به شعبه 1057 دادگاه کارکنان دولت ارجاع شد.

یک منبع آگاه در باره آخرین وضعیت این پرونده گفت: شعبه دادگاه در بررسی های خود، به قرار صادر شده ایراد گرفت و پرونده را برای تحقیقات بیشتر مجددا به دادسرا بازگرداند.

با این وضعیت، ماجرای شکایت قلعه نویی از نکونام همچنان ادامه دارد و باید منتظر روزهای آینده و تعیین تکلیف این شکایت شد.

کد خبر
296087

