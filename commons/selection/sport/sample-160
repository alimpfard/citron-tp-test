
وی وزنه‌بردار افسانه‌ای تاریخ ورزش ایران و دارنده ‪ ۹‬مدال طلا، نقره و برنز جهان و
المپیک
است.

محمد نصیری تنها
وزنه برداری
است که در ‪ ۴‬دوره رقابت‌های المپیک و ‪ ۳‬ دوره بازیهای آسیایی حضور داشته و برای کشورمان افتخار آفرینی کرده است.

نصیری اولین وزنه‌بردار ایرانی است که قهرمان المپیک شد. او تنها وزنه‌بردار ایرانی است که در چهار دوره از رقابت‌های المپیک حضور داشته و در سه دوره اش مدال گرفته. نصیری ۱۸ بار هم رکوردهای جهانی جدیدی را به ثبت رساند.

نصیری در سال ۱۳۴۱ در هفده سالگی با کسب مقام سوم تهران در دسته مگس وزن چهره شد. سپس دو سال متوالی به مقام قهرمانی ایران رسید تا مجوز حضور در المپیک توکیو را دریافت کند. وی در المپیک ۱۹۶۴، بین ۲۴ شرکت کننده جوانترین وزنه بردار این دسته بود و پانزدهم شد.

دو سال بعد از المپیک، در رقابت های جهانی ۱۹۶۶ به میزبانی برلین شرقی روی سکوی سوم جهان ایستاد. هرچه زمان المپیک بعدی نزدیک‌تر می شد، آمادگی او نیز افزایش پیدا می‌کرد. همان سال در بازی‌های آسیایی باز هم رکورد خود را افزایش داد تا قهرمان دسته خروس وزن شود.

وی پس از سال‌ها دوری از وطن فروردین 86 به میهن بازگشت و چندی بعد با حکم‌ بهرام‌ افشار زاده‌ رئیس‌
فدراسیون‌ وزنه‌برداری
به‌ عنوان‌ مربی‌ تیم‌ ملی‌ وزنه‌ برداری‌ نوجوانان‌
ایران‌
منصوب‌ شد.

افتخارات محمد نصیری:


مدال برنز رقابتهای آسیایی ‪ ۱۹۶۵‬تهران



مدال برنز رقابتهای جهانی ‪ ۱۹۶۶‬برلین



مدال طلای بازیهای آسیایی ‪ ۱۹۶۶‬تایلند



مدال طلای مسابقات جهانی ماقبل المپیک، ‪ ۱۹۶۷‬مکزیک



مدال طلای رقابتهای المپیک ‪ ۱۹۶۸‬مکزیکوسیتی



مدال طلای رقابتهای جهانی ‪ ۱۹۶۹‬ورشو



مدال طلای رقابتهای جهانی ‪ ۱۹۷۰‬کلمبوس



مدال طلای بازیهای آسیایی ‪ ۱۹۷۰‬تایلند



مدال برنز رقابتهای جهانی ‪ ۱۹۷۱‬لیما



مدال طلای رقابتهای آسیایی ‪ ۱۹۷۱‬مانیل



مدال طلای مسابقات جهانی ماقبل المپیک، ‪ ۱۹۷۲‬اولم



مدال نقره رقابتهای المپیک ‪ ۱۹۷۲‬مونیخ



مدال طلای رقابتهای جهانی ‪ ۱۹۷۳‬هاوانا



مدال طلا رقابتهای جهانی ‪ ۱۹۷۴‬مانیل



‪ ۲‬مدال طلا و یک نقره بازیهای آسیایی ‪ ۱۹۷۴‬تهران



مدال برنز رقابتهای المپیک ‪ ۱۹۷۶‬مونترال



مدال طلای رقابتهای آسیایی ‪ ۱۹۷۷‬بغداد


کد خبر
27583

