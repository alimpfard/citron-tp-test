

شاگردان برانكو چهار امتيازي شدند


به گزارش ایسنا، در ادامه هفته دوم
لیگ قهرمانان آسیا
، از گروه D  الوحده امارات از ساعت ۱۸:۴۰ در ورزشگاه آل‌نهیان میزبان
پرسپولیس
ایران بود که این دیدار در پایان با برتری سه بر دو پرسپولیس به پایان رسید.

برای پرسپولیس در این دیدار وحید امیری در دقیقه ۴ و مهدی طارمی در دقیقه۸۱  و ۸۹ و برای الوحده نیز  اسماعیل مطر در دقیقه ۵۹ و جرج والدیویا در دقیقه۶۶ گلزنی کردند.

در دقیقه چهار مهدی طارمی با یک حرکت خوب وارد محوطه جریمه شد و در ادامه با یک پاس رو به عقب، توپ را مقابل دروازه به وحید امیری رساند و این بازیکن هم با یک ضربه پای چپ دروازه را باز کرد.

در ادامه و پس از گل پرسپولیس، سفید پوشان الوحده حملاتی را روی دروازه پرسپولیس خلق کردند که حاصل این حملات برخرود توپ در دقیقه ۲۰ با تیر دروزاه پرسپولیس بود.

در ادامه باز هم یاران الوحده در دقیقه ۳۰ فرصت گلزنی به دست آوردند اما ضربه پای راست سباستین تالیابو از کنار دروازه به بیرون رفت.

روی حرکت خوب محسن مسلمان در دقیقه ۳۲، کمال کامیابی‌نیا با دروازبان حریف تک به تک شد اما ضربه این بازیکن پس از برخورد با دروازبان حریف به کرنر رفت.

در دقیقه ۴۵ مهدی طارمی با دریبل مدافع حریف با دروازه‌بان الوحده تک به تک شد اما باز هم موقعیت را از دست داد تا نیمه نخست با همین نتیجه به پایان برسد.

اما در آغاز نیمه دوم شاهد بازی متعادلی از هر دو تیم بودیم و روی معدود فرصت‌ها سفیدپوشان الوحده به دنبال خلق فرصت گلزنی بودند. روی یکی از همین فرصت‌ها بود که جرج والدیویا در دقیقه ۵۹ پاس زیبایی را برای اسماعیل مطر فرستاد و این بازیکن هم دروازه پرسپولیس را باز کرد.

در ادامه قرمزپوشان پرسپولس هم یکی، دو فرصت به ست آوردند که با بی دقتی مهدی طارمی این فرصت‌ها از دست رفت.

در دقیقه ۶۶ جرج والدیویا روی اشتباه مدافعان پرسپولیس توانست گل دوم تیمش را به ثمر برساند.

در ادامه و در دقیقه ۸۱ بازی با پاس خوبی که ماهینی برای محمد انصاری فرستاد، این بازیکن توپ را روی دروازه ارسال کرد و مهدی طارمی با یک ضربه سر زیبا دروازه الوحده را باز کرد.

در ادامه شاگردان برانکو در دقیقه ۸۹ صاحب یک ضربه ایستگاهی شدند و سروش رفیعی با استفاده از این فرصت پاس زیبایی را برای مهدی طارمی ارسال کرد و طارمی هم با یک ضربه پای راست زیبا دروازه الوحده را برای بار سوم باز کرد.

برای پرسپولیس در این دیدار علیرضا بیرانوند، سیدجلال حسینی(۷۱ محسن ربیع خواه) حسین ماهینی، محمد انصاری، فرشاد احمدزاده، صادق محرمی، کمال کامیابی‌نیا، محسن مسلمان، سروش رفیعی، مهدی طارمی و وحید امیری به میدان رفتند.

برای الوحده هم راشد علی السویدی، سالم سلطان، محمد عبدالبسیت، سلطان علی الغرفی، حمدان الکمالی، جرج والدیویا، سباستین تالیابو، بالاز ژودزاک، ریم چانگ وو، تارکیو احمد الانتلی و محمد رشید الحمدی بازی کردند


شكست ذوب آهن مقابل الاهلي ده نفره


تیم فوتبال
ذوب آهن
ایران در هفته دوم لیگ قهرمانان آسیا مقابل تیم فوتبال الاهلی عربستان با نتیجه ۲ بر یک شکست خورد.

به گزارش ایسنا، دو تیم فوتبال ذوب آهن ایران و الاهلی عربستان به مصاف هم رفتند که در پایان نماینده ایران در حالی که حریفش با اخراج هاساوی ۱۰ نفره شده بود، با نتیجه ۲ بر یک شکست خورد و اولین شکست خود را در این مسابقه‌ها تجربه کرد.

تک گل ذوب آهن را در این دیدار مهدی رجب‌زاده در دقیقه ۴۶ وارد دروازه نماینده عربستان کرد.

گل‌های الاهلی را نیز عبدالفتاح اسیری در دقیقه ۲۹ و السوما در دقیقه ۸۶ وارد دروازه رشید مظاهری کردند.

در دیگر دیدار این گروه، العین امارات موفق شده بود با نتیجه ۳ بر ۲ بنیادکار ازبکستان را شکست دهد. در این گروه الاهلی با شش امتیاز صدرنشین است و تیم‌های العین با چهار و ذوب آهن با یک امتیاز  در رده‌های دوم و سوم قرار دارند.

کد خبر
363586

