
ايسنا نوشت:
کارلوس کی‌روش
درباره صحبت‌هایش در رختکن که به قول جواد نکونام فضای عجیبی را رقم زده بود، گفت: اتفاقی که آنجا افتاد راجع‌ به قلب و جان ما بود، وقتی شما کاری را با قلبتان انجام می‌دهید تا آخر به یادتان خواهد ماند.

وی همچنین در پاسخ به این سوال که آیا به ایران باز خواهد گشت یا خیر؟ گفت: نمی‌خواهم دوباره وارد این صحبت‌ها شوم. این رقص آخرمان بود.

آرین قاسمی (مترجم کی‌روش) هنگام ترجمه پاسخ سرمربی ایران در مورد اتفاقات رخ‌ داده داخل رختکن بغض کرده بود و اشک می‌ریخت.

کی‌روش پس از بازی با بوسنی گفته بود، بارها آمادگی‌ام را اعلام کردم که دوست دارم این پروژه را جلو ببرم. اما هیچ پیشنهاد منسجم و محکمی به من داده نشد. کار در ایران باعث افتخار من بود. من همیشه ملت ایران را در قلبم نگه می‌دارم.

پس از شکست ایران مقابل بوسنی در رختکن تیم ملی چند نفر از بازیکنان به شدت ناراحت بودند و گریه می‌کردند که کی‌روش با آنها صحبت کرد و دلداری‌شان داد.

تیم ملی بامداد فردا وارد تهران می‌شود و کی‌روش که قراردادش با فدراسیون به پایان رسیده است نیز به همراه تیم ملی به تهران می‌آید.

کد خبر
263905

