
به گزارش مهر،
قطر
،
بحرین
و
اندونزی
. خوش شانس بودیم یا بدشانس که قرار است مرحله سوم از مسابقات انتخابی جام جهانی 2014 را با ایستادن مقابل این تیم‌ها پشت سر بگذاریم؟ در نگاه اول این تیم‌ها حریف استخوانداری برای فوتبال ایران نیستند اما همین تیم‌های درجه 2 و 3 آسیا به گواه تاریخ گاه مقابل تیم کشورمان ایستاده و حتی پیروز بوده‌اند.

شکست 2 بر صفر مقابل قطر در مرحله انتخابی جام جهانی 1998 که تیم کشورمان را به بازی با
ژاپن
در جوهورباهرو
مالزی
و پس از آن دیدار با
استرالیا
فرستاد، شکست 3 بر یک مقابل بحرین در مرحله انتخابی جام جهانی 2002 که تیم کشورمان را به مرحله پلی‌آف با نماینده اروپا فرستاد و رویای جام جهانی را برای فصل طلایی فوتبال ایران به کابوس مبدل کرد و ... از آن دسته هستند.

با این مقدمه کوتاه بررسی اجمالی خواهیم داشت به شرایط تیم‌های همگروه کشورمان در مرحله سوم انتخابی جام جهانی 2014 که زیر بدان اشاره می شود:


قطر؛ میزبان جام جهانی 2022 و رویای صعود


قطر با اینکه به عنوان میزبان جام جهانی 2022 انتخاب شده اما هنوز فرصت حضور در این مسابقات را پیدا نکرده است. این تیم که هم اکنون رتبه 90 رنکینگ
فیفا
را در اختیار دارد و هفتمین تیم آسیا در این رده بندی است، 9 بار در مرحله انتخابی
جام جهانی
شرکت کرده که در هر دوره بدون دست یافتن به توفیقی به کار خود پایان داده است. این برای دهمین بار است که قطر شانس خود را برای حضور در جام جهانی می آزماید.


استادیوم خورشیدی قطر برای جام جهانی 2022


در حال حاضر هدایت تیم ملی قطر برعهده میلوان رایواچ صربستانی است. این مربی 57 ساله صربستانی، پیش از این در تیم‌هایی چون السد قطر، الاهلی
عربستان
و تیم ملی غنا مربیگری کرده است. راهیابی با تیم ملی فوتبال
غنا
به مرحله یک چهارم نهایی
جام جهانی 2010
مهمترین افتخار دوره مربیگری رایواچ است. او جانشین برونو متسو ی فرانسوی شده است که با تیم ملی قطر در مسابقات جام ملت‌های 2011 آسیا که به میزبانی این کشور برگزار شد، به مرحله یک چهارم نهایی راه یافت اما با قبول شکست مقابل ژاپن، قهرمان مسابقات از دور رقابت‌ها حذف شد.

 


پرونده رقابت‌های جام ملت‌های آسیا - قطر 2011


تیم ملی فوتبال قطر که بهترین جایگاهش در رنکینگ فیفا مربوط می‌شود به ماه اوت 1993 که رتبه پنجاه و یکم را در اختیار داشت، در این رده‌بندی تا رتبه 114 هم سقوط کرده است که مربوط می شود به دسامبر سال 2010. این تیم اولین دیدار مقابل خود را در 27 مارس 1970 مقابل بحرین برگزار کرده که با نتیجه 2 بریک در آن بازی تن به شکست داده است. قطری‌ها بهترین بردهای خود را مقابل افغانستان و لبنان بدست آورده‌اند که در هر دو بازی با نتیجه مشابه 8 بر صفر به پیروزی رسیده‌اند. سنگین‌ترین باخت قطر نیز در سال 1973 مقابل کویت رقم خورد و "عنابی‌ها" با نه گل تن به شکست دادند.

قطر تا به امروز به جام جهانی صعود نکرده است و در زمره تیم‌های درجه 2 آسیا به شمار می‌آید که افتخاراتش محدود می‌شود به پیکارهای جام خلیج فارس. قطری‌ها دوبار در سال‌های 1992 و 2004 قهرمان جام خلیج فارس شده‌اند و دو بار نیز مقام نایب قهرمانی این مسابقات را بدست آورده‌اند. مهمترین افتخار فوتبال و کلا ورزش قطر قهرمانی تیم فوتبال امید این کشور در بازی‌های آسیایی 2006 است.


البته قطری‌ها یکبار در مسابقات فوتبال قهرمانی زیر 16 سال آسیا به عنوان قهرمانی رسیده‌اند. قهرمانی نوجوانان قطری در سال 1980 با درخشش آنها در جام جهانی 1981 این رده سنی همراه شد که نقطه عطفی برای فوتبال قطر به حساب می آید.

فوتبال قطر که با محرومیت محمد بن همام از ریاست کنفدراسیون فوتبال آسیا فصلی تازه را آغاز کرده است، دلخوش به کسب میزبانی جام جهانی 2022 است. کشور عنابی‌ها که ید طولایی در بهره گیری از بازیکنان خارجی در ترکیب تیم ملی خود دارد، امیدوار است تا پیش از این رویداد حداقل برای یکبار طعم حضور در جام جهانی را بچشد. باید دید آیا بلندپروازی این تیم به بالاتر از گروه E مرحله سوم انتخابی جام جهانی می رسد یا در مصاف با ایران، قطر و بحرین زمین گیر می شود.


اندونزی؛ اولین تیم آسیایی حاضر در جام جهانی!


خواندن این تیتر شاید کمی عجیب باشد اما واقعیت این است که
اندونزی
اولین تیم آسیایی حاضر در جام جهانی است. در جام جهانی 1938 تیمی از آسیا با نام هند شرقی که مستعمره هلند بود به پیکار با تیمهای برتر جهان رفت که در گام اول به مجارستان با شش گل باخت و از دور مسابقات حذف شد. نام این کشور امروز اندونزی است، تیمی که از 10 دوره حضور در مرحله انتخابی جام جهانی توفیقی حاصل نکرده است.

اندونزی امروز تیم 137 رنکینگ فیفاست و بیست و یکم آسیا. این تیم در رنکینگ فیفا تا رتبه هفتاد و ششم بالا آمده که مربوط به می شود به سپتامبر 1998. فوتبال اندونزی در دسامبر 1995 تا رتبه 153 فیفا نزول کرده است.

تیم ملی فوتبال اندونزی در سال 1996 برای نخستین بار در مسابقات فوتبال جام ملتهای آسیا شرکت کرد که در آن مسابقات توانست لقب شگفتی ساز را برای خود کسب کند. میزبانی مشترک با کشورهای مالزی، تایلند و
ویتنام
در مسابقات فوتبال جام ملت‌های 2007 آسیا بار دیگر نام اندونزی را در فوتبال قاره کهن مطرح کرد.

این تیم تا به امروز سه بار با تیم ملی ایران بازی کرده است که در 2 بازی تن به شکست داده و در یک مسابقه به نتیجه تساوی دست یافته است.

هدایت تیم ملی اندونزی در حال حاضر برعهده ویم ریسبرگن هلندی است. این مربی 59 ساله علاوه بر دستیاری لئوبین هاکر در تیم ملی فوتبال ترینیداد و توباگو دوره‌ای کوتاه نیز سرمربی تیم ملی فوتبال این کشور بوده است.

بهترین پیروزی تیم ملی فوتبال اندونزی مقابل
فیلیپین
رقم خورده است. اندونزی در 22 سپتامبر 1972 با نتیجه 12 بر صفر فیلیپین را شکست داد و در تاریخ 23 دسامبر 2002 نیز شکست 13 بر یک را به این تیم تحمیل کرد. باخت 9 بر صفر مقابل
دانمارک
که در تاریخ 3 سپتامبر 1974 رقم خورد، سنگین ترین شکست تاریخ اندونزی بوده است.

اندونزی هم یکی کم افتخار در فوتبال آسیاست که افتخاراتش محدود می‌شود به چند قهرمانی در مسابقات منطقه‌ای. در کارنامه افتخارات اندونزی 2 قهرمانی و 2 نایب قهرمانی در مسابقات فوتبال جنوب شرق آسیا و مدال برنز مسابقات فوتبال بازیهای آسیایی 1058 توکیو دیده می شود.


بحرین؛ خلع سلاح توسط عوامل خودی


تیم ملی فوتبال بحرین تا آستانه حضور در جام جهانی 2010 پیش رفت اما با قبول شکست مقابل نیوزلند فرصت سفر به
آفریقای‌جنوبی
را به این تیم گمنام در فوتبال جهان داد. بحرین که یکی از تیم‌های همگروه کشورمان در مرحله سوم مسابقات فوتبال انتخابی جام جهانی 2014 در قاره آسیاست، هم اکنون رتبه 100 رده بندی فدراسیون جهانی فوتبال و یازدهم آسیا را در اختیار دارد. بحرین در بهترین شرایط خود تا رتبه 44 رنکینگ فیفا بالا آمده و در بدترین حالت تا رتبه 139 این رده بندی سقوط کرده است.

بحرین نخستین پیروزی بازی خود را در تاریخ 2 آوریل 1966 مقابل کویت برگزار کرد که در آن بازی با نتیجه تساوی 4 بر 4 متوقف شد. این تیم بهترین و پرگل ترین پیروزی‌های خود را مقابل
قرقیزستان
، ترکمنستان و
پاناما
کسب کرده که در هر بازی با نتایج مشابه 5 بر صفر به پیروزی رسیده است. سنگین ترین شکست بحرین در 5 آوریل 1966 مقابل عراق رقم خورد که با نتیجه 10 بر یک تن به شکست داد.

 


هدایت تیم ملی فوتبال بحرین در حال حاضر برعهده پیتر تیلور است. این مربی 58 ساله انگلیسی پیش از این در تیم‌هایی چون برادفورد، کریستال پالاس، زیر 21 سال انگلیس و ... مربی بوده است.

بزرگترین مشکل امروز فوتبال بحرین ورود بی‌رویه سیاست به این رشته ورزشی است. آل خلیفه در راستای برخورد با موج انقلاب مردم بحرین به بازیکنان فوتبال این کشور نیز رحم نکرده و گروهی از بهترین های فوتبال بحرین با نظر حکومت این کشور از همراهی سرخپوشان محروم هستند. علاء و محمد هبیل از شاخص‌ترین بازیکنان فوتبال بحرین هستند که به دلیل همراهی مردم در تظاهرات‌های ضددولتی از همراهی تیم ملی محروم شده‌اند.

بحرین طی هشت دوره حضور در مسابقات فوتبال انتخابی جام جهانی هیچ توفیقی به دست نیاورده است. بهترین مقام فوتبال بحرین دومی در مسابقات فوتبال جام خلیج فارس است.

دیدار ایران و بحرین تداعی کننده مسابقه خاص این دو تیم در پاییز سال 80 است که تیم کشورمان با قبول شکست 3 بریک مقابل این تیم از راهیابی به جام جهانی 2002 بازماند. رقص پرچم بحرینی‌ها با پرچم عربستان گرچه با چندین پیروزی تیم کشورمان مقابل این تیم در دیدارهای بعد جبران شده اما هنوز خوش رقصی بحرینی‌ها از خاطر علاقه‌مندان به فوتبال پاک نشده است.

کد خبر
141856

