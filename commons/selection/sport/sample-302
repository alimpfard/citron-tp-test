
به گزارش خبرگزاری دانشجویان ایران(ایسنا) و به نقل از سی ان ان، بازی‌های
المپیک
ریو چندی دیگر آغاز می‌شود و قبل از آغاز این رقابت‌ها مطابق هر دوره مشعل بازی‌ها از یونان روشن و به محل برگزاری رقابت‌ها برده می‌شود. امسال نیز مشعل این رقابت‌ها از طرف زنان و مردانی که لباس‌های سنتی یونان را پوشیده بودند، طی مراسمی در جنوب یونان روشن شد تا سفرش را به ورزشگاه ماراکانا در ریو آغاز کرده باشد.

مشعل رقابت‌های المپیک در سفری 95 روزه با عبور از 83 شهر و از جمله 23 پایتخت، به برزیل خواهد رسید.

"توماس باخ"، رئیس کمیته بین المللی المپیک در هنگام روشن شدن این مشعل سخنرانی کرد و ابراز امیدواری کرد که این دوره المپیک امیدبخش باشد و در زمان بحران‌های موجود، جهان را متحدتر از قبل کند و همه انسان‌ها خودشان را برابرتر از قبل بدانند.

قرار است، 12 هزار نفر این مشعل را تا ورود به برزیل لمس کنند.

 

کد خبر
331350

