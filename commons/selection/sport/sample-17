
مسابقات
والیبال
لیگ جهانی هر سال برگزار می‌شود. تورنمنت مشابهی نیز برای بانوان به نام "جایزه بزرگ جهانی والیبال" برپا می‌شود.

فدراسیون جهانی والیبال
دائما قوانین لیگ  جهانی را تغییر می‌دهد تا بر ارزش فنی بازی‌ها و نیز جذابیت آنها برای تماشاگران بیفزاید،‌ با وجود این یک سری قوانین اصلی در این تورنمنت وجود دارد.

•
تیم‌های شرکت‌کننده در لیگ جهانی از طریق بازی‌های انتخابی به تورنمنت راه نمی‌یابند، بلکه خود فدراسیون جهانی از آنها دعوت به حضور می‌کند.

•
تیم‌های حاضر باید حق پخش تلویزیونی این مسابقات را برای کشور خود خریداری نمایند.

•
تورنمنت حداقل به دو بخش تقسیم می‌شود. مرحله مقدماتی (که اغلب مرحله بین قاره‌ای می‌باشد،‌ در نقاط مختلف جهان برگزار می‌شود. بخش نهایی اما در یک مکان انجام می‌شود.

•
در مرحله مقدماتی تیم‌ها گروه‌بندی می‌شوند. هر تیم چهار بازی با هم‌گروهی‌هایش انجام می‌دهد، دو بازی در خانه و دو بازی خارج از خانه. در هر آخر هفته دو بازی انجام می‌گیرد.

•
بعد از دور مقدماتی، برترین تیم‌ها راهی مرحله بعدی می‌شوند. تعداد تیم‌های صعودکننده بستگی به کل تیم‌های شرکت‌کننده و نیز چارچوب و قوانین بازی‌ها دارد.

•
میزبان این رقابت‌ها به طور مستقیم به مرحله پایانی راه می‌یابد.

•
فدراسیون جهانی والیبال تاکنون چند شیوه را برای مرحله نهایی امتحان کرده است: شش تیم برتر، یا چهار تیم برتر و دور یک چهارم نهایی و نیمه نهایی. در نهایت اما از مجموع این قوانین، شیوه جدید برگزاری تعیین شد. تیم‌های راه‌یافته به یک چهارم نهایی به دو گروه تقسیم می‌شوند و دو تیم برتر هر گروه به مرحله نیمه‌نهایی و سپس فینال صعود می‌کنند.

•
در مرحله مقدماتی هر تیم 18 بازیکن دارد که مربی تیم برای هر آخر هفته 12 بازیکن را انتخاب می‌کند. در مرحله پایانی اما  فقط 12 بازیکن اجازه بازی دارند.

برنامه‌ریزی فدراسیون جهانی برای این مسابقات با وجود تمام تغییراتی که تاکنون داشته، موفقیت‌آمیز بوده است، چراکه لیگ جهانی اکنون به مهم‌ترین رخداد والیبال در جهان تبدیل شده است. جوایز نقدی قابل توجه،‌ که از سال 1990 تا 2004 از یک میلیون به سیزده میلیون دلار افزایش پیدا کرده، نقص قدمت و پرستیژ این مسابقات را جبران کرده است.

با موفقیت این تورنمنت،‌ فدراسیون جهانی والیبال از سال 1993 تورنمنتی مشابه با نام " جایزه بزرگ جهانی والیبال" برای بانوان راه‌اندازی کرد.


در دهه 90 ایتالیایی‌ها حاکم مطلق این رقابت‌ها بودند و در هر سه دوره اول قهرمان شدند.

در سال 1993 تیم ملی برزیل که قهرمان المپیک هم بود، از امتیاز میزبانی به خوبی استفاده کرده و قهرمان این رقابت‌ها شد، اما در دو سال بعد از آن دوباره نوبت به ایتالیایی‌ها رسید.

در سال 1996 تیم ملی هلند که بعد هم قهرمان المپیک شد، در دیدار فینال در پنج ست ایتالیا را شکست داد، ‌اما سال بعد دوباره تیم ایتالیا قهرمانی را به دست آورد.

در سال 1998 و پیش از این که ایتالیا در سال‌های 1999 و 2000 تعداد موفقیت‌هایش را به هشت قهرمانی در طول یازده سال برساند، تیم کوبا قهرمان این مسابقات شد.

در سال 2001 با وجود برتری ایتالیا بر برزیل در سه ست، دوران سیطره این تیم بر لیگ جهانی به پایان رسید. برزیل با قهرمانی در سال‌های 2003 تا 2007 به تعداد عناوین خود در لیگ جهانی افزود.

پیش از آن، تیم روسیه در سال 2002 یک بار قهرمان شده بود.

در سال 2008 تیم آمریکا به حاکمیت برزیل بر این تورنمنت خاتمه داد و برای اولین بار عنوان اول این مسابقات را به دست آورد.
اما در دو سال بعد هم این برزیلی‌ها بودند که عناوین قبلی خود را تکرار کردند.

در سال 2011 روسیه برای دومین بار صاحب مقام اول این رقابت‌ها شد و این بار هم در فینال برزیل را شکست داد.

فهرست میزبانان و قهرمانان دوره‌های مختلف:


1990 در اوزاکا: ایتالیا

1991 در میلان: ایتالیا

1992 در جنوا: ایتالیا

1993 در سائو پائولو: برزیل

1994 در میلان: ایتالیا

1995 در ریو دو ژانیرو: ایتالیا

1996 در روتردام: هلند

1997 در مسکو: ایتالیا

1998 در میلان: کوبا

1999 در ماردل پلاتا: ایتایا

2000 در روتردام: ایتالیا

2001 در کاتوویتس: برزیل

2002 در بلو هوریزونته: روسیه

2003 در مادرید: برزیل

2004 در رم: برزیل

2005 در بلگراد: برزیل

2006 در مسکو: برزیل

2007 در کاتوویتس: برزیل

2008 در ریو دو ژانیرو: آمریکا

2009 در بلگراد: برزیل

2010 در کوردوبا: برزیل

2011 در دانتسیگ: روسیه

2012 در صوفیه:   ؟


فهرست تعداد مدال‌ها


برزیل
(16 مدال): 9 طلا، 3 نقره، 4 برنز


ایتالیا
(13 مدال): 8 طلا، 3 نقره، 2 برنز




روسیه
(14 مدال): 2 طلا، 5 نقره، 7 برنز



کوبا
(8 مدال): 1 طلا، 5 نقره، 2 برنز



هلند
(3 مدال): 1 طلا، 1 نقره، 1 برنز



آمریکا
(3 مدال): 1 طلا، 2 برنز



صربستان
(7 مدال): 4 نقره، 3 برنز



فرانسه
(1 مدال): ا نقره



لهستان
(1 مدال): 1 برنز


کد خبر
148806

