
به گزارش تسنيم؛ هفته بیست‌و‌ششم
لیگ برتر فوتبال
امروز (جمعه) از ساعت 17:15 با برگزاری دیدار دو تیم
صبا
و
تراکتورسازی تبریز
در ورزشگاه یادگار امام قم پیگیری شد که صبا موفق شد با نتیجه 3 بر صفر مقابل میهمانش به برتری برسد. گل‌های این دیدار امید جهانبخش در دقایق 61 و 5+90 و مجیدی (9+90-پنالتی) به ثمر رساند.

قضاوت این دیدار را محمدرضا اکبریان بر عهده داشت. او در این دیدار به حمید دیوسالار از صبا و مهدی کیانی و خالد شفیعی از تراکتورسازی کارت زرد نشان داد. اکبریان در دقیقه 87 سعید آقایی و در دقیقه 7+90 کرار جاسم از تراکتورسازی را اخراج کرد.

تراکتورسازی با این شکست همچنان 47 امتیازی باقی ماند و فرصت صعود به رده دوم جدول را از دست داد. ضمن اینکه با این شکست اختلاف این تیم با صدر جدول به 12 امتیاز افزایش یافت و این فرصت را به تیم پرسپولیس داد تا با کسب یک پیروزی از چهار دیدار آینده‌اش قهرمانی خود را مسجل کند.

اکنون پرسپولیس با 59 امتیازی در صدر جدول قرار دارد و استقلال با 48 و تراکتورسازی با 47 متیاز در رده‌های دوم و سوم جدول قرار دارند.

همچنين تیم فوتبال
پدیده
موفق شد با نتیجه ۲ بر صفر
ماشین‌سازی تبریز
را شکست دهد و به پنجمین پیروزی متوالی خود دست یابد.

گل‌های پدیده را در این دیدار حسین زامهران در دقایق ۷۳ و ۷۹ وارد دروازه حریف کرد.

پدیده با این پیروزی ۳۴ امتیازی شد و به مکان هشتم جدول رده‌بندی صعود کرد. ماشین‌سازی نیز ۱۶ امتیازی باقی ماند و یک قدم دیگر به سقوط نزدیک‌تر شد.

کد خبر
366263

