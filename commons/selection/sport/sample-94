
در زمان تاسيس اين تيم هنوز كارخانه راه‌اندازي نشده بود و بازيكنان به صورت شخصي هزينه تيم را تامين مي‌كردند. آنها در سال 1349 باشگاه را به صورت رسمي به ثبت رساندند و يك سال بعد در سال 1350 وقتي كارخانه ماشين‌سازي تبريز رسما افتتاح و آغاز به كار كرد، اين تيم را با عنوان "باشگاه فرهنگي و ورزشي ماشين سازي تبريز" تحت پوشش خود قرار داد.

اين تيم در سال 1376 به دليل مشكلات مالي به ليگ دسته دو سقوط كرد و تا سال 81 در همان سطح به فعاليت خود ادامه داد.
وضعيت بد مالي اين باشگاه باعث شد كه در سال 1378 سازمان تربيت بدني استان آذربايجان شرقي آن را تحت پوشش قرار دهد. بعد از آن تيم به "موسسه قرض‌الحسنه جوانان خير" واگذار شد اما تيم به دسته دوم سقوط كرد. سپس اين تيم قديمي كشور با تيم سپاه عاشوراي تبريز ادغام و نام "مقاومت ماشين سازي" براي آن انتخاب شد.

در فصل مسابقات سال 92- 1391 اين تيم به شهرداري تبريز واگذار شد. در پي انحلال باشگاه شهرداري تبريز، تيم ماشين سازي جاگزين آن در ليگ آزادگان شد و توانست در فصل 94- 95 در اين ليگ خوش بدرخشد و به ليگ برتر سعود كند.

مرحوم
ناصر حجازي
از جمله مربيان اين تيم بوده است و رسول خطيبي توانست اين تيم را در سال 95 به ليگ برتر برساند.

باشگاه ماشین سازی تبریز در فصل ۹۸-۱۳۹۷ جایگزین تیم گسترش فولاد تبریز شد و به لیگ برتر بازگشت.

کد خبر
334574

