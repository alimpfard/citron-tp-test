
محمد علی‌آبادی دارای مدرک کارشناسی ارشد راه و ساختمان و کارشناسی ارشد معماری است.

وی که در سوابقش عضویت در شورای جهاد سیستان و بلوچستان، معاونت وزیر راه و ترابری و معاون بنیاد مستضعفان و جانبازان به چشم می‌خورد، در زمان شهرداری احمدی‌نژاد معاون فنی و عمرانی شهردار تهران بود.

علی‌آبادی در دولت نهم نیز به سمت معاون رئیس جمهور و رئیس سازمان تربیت بدنی منصوب شده بود و ریاست کمیته ملی المپیک را نیز بر عهده داشته است.

محمد علی‌آبادی در شهریور 1388 و توسط
محمود احمدی نژاد
به عنوان وزیر پیشنهادی کابینه دهم برای وزارت نیرو به
مجلس شورای اسلامی
معرفی شد اما مجلس به وی رای اعتماد نداد.

یک ماه پس از آن -مهر 1388- احمدی نژاد طی حکمی علی آبادی را به عنوان مشاور رئیس‌جمهور در امور زیر بنایی منصوب کرد.

علی‌آبادی در روز 12 خرداد 1390 با حکم رئیس جمهور به سرپرستی وزارت نفت منصوب شد و 2 ماه بعد
رستم قاسمی
به عنوان وزیر این وزارتخانه تعیین شد.

برخی از سوابق اجرایی محمد علی‌آبادی:


عضو شورای جهاد سیستان و بلوچستان

معاون وزیر راه و ترابری

معاون بنیاد مستضعفان و جانبازان

معاون فنی و عمرانی
شهرداری تهران


معاون رئیس جمهور و رئیس سازمان تربیت بدنی

سرپرست
وزارت نفت
- 1390


کد خبر
89484

