
به گزارش ايرنا،خبرگزاری فرانسه چهارشنبه (19 خرداد) با انتشار این خبر گزارش داد: درحالیکه میلیون‌ها گردشگر خارجی به همراه نمایندگان رسانه‌های دیگر کشورها برای دیدن مسابقات یورو2016 عازم فرانسه شده اند، اما مقامات امنیتی این کشور بیم آن دارند که حتی یک حمله کوچک و یا حتی یک تلاش برای حمله تروریستی می‌تواند به خطر پایان فوری رقابت‌های فوتبال بینجامد.


اختصاصي همشهري آنلاين:
آشنايي با جام ملت‌‌هاي اروپا (يورو)


یک مقام ارشد مقابله با تروریسم فرانسه که خواست نامش فاش نشود به خبرگزاری فرانسه گفت: اگر هرگونه کشته‌ای وجود داشته باشد، سه چهارم تیم‌های (فوتبال) خارجی، خاک فرانسه را ترک خواهند کرد.

این مقام ناشناس ارشد مقابله با تروریسم فرانسه افزود: و اگر (گروه تکفیری - تروریستی)
داعش
مسئولیت حملات تروریستی را برعهده بگیرد و قول انجام حملات بیشتر را بدهد؛ همه خواهند رفت، درهر حال، چطور می‌توانیم به جشن فوتبال ادامه دهیم درحالیکه قربانیان را دفن می‌کنیم.

خبرگزاری فرانسه افزود: درحالیکه شدیدترین تدابیر امنیتی در فرانسه برای مسابقات یورو2016 در نظر گرفته شده ، اما مقامات فرانسوی به شدت نگران توانایی‌های گروه‌های جهادی (تروریستی) جهت حمله به اهداف آسان هستند.

بنابراین گزارش این مقام ارشد مقابله با تروریسم درادامه به خبرگزاری فرانسه گفت که باوجود تمامی آمادگی‌ها و انجام اقدامات لازم در مسائل امنیتی، اما صادقانه بگویم که نگرانم.

این مقام ارشد مقابله با تروریسم فرانسه با اشاره به حمله تروریستی در مورخ 13ماه مه در شمال بغداد که 16 نفر از طرفداران تیم فوتبال 'رئال مادرید' که در یک کافه برای دیدن این مسابقه گردهم آمده بودند، گفت: این واقعه به مانند ارسال کارت پستالی برای یورو2016 بود، یک پیام مستقیم، شاید برای ترساندن ما، که موفق بود.

فرانسه که خود را برای مسابقات فوتبال جام ملت‌های اروپا 2016آماده می‌کند، تحت تاثیر وقایع تروریستی 13 نوامبر پاریس و دیگر حملات تروریستی اخیر اروپا همچون حملات بروکسل قرار دارد.

مسابقات فوتبال یورو 2016 از 10 ژوئن تا 10 ژوییه (21 خرداد تا 20 تیر) و با حضور 24 تیم برتر قاره سبز در فرانسه برگزار می‌شود.

مسابقاتی که پس از بازی‌های المپیک و جام جهانی، مهمترین رویداد ورزشی اروپا به شمار می‌رود؛ مسابقاتی که هشت میلیون هوادار فوتبال را به فرانسه کشور میزبان، می‌آورد و هشت میلیارد بیننده تلویزیونی دارد.

کد خبر
336404

