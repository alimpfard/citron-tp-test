
او كه يكي از بازيكنان اصلي تيم ملي ايران در جام جهاني 2014
برزيل
به شمار مي‌رود،  ۱.۸۶ متر قد دارد و پای تخصصی آن راست و پست تخصصي‌اش دفاع مياني است.

سابقه باشگاهي:

منتظري فوتبال خود را سال 76 از تیم جوانان پرسپولیس اهواز آغاز کرد، بعد از آن به تیم شهاب رفت و در ادامه سر از شاهین و دیهیم‌ اهواز سر درآورد، پس از مدتی پیراهن تیم امید‌های فولاد را به تن کرد به دنبال سه سال حضور در فولاد با قرار‌دادی دو ساله به استقلال تهران رفت. 

او از سال 1383 تا 1386 در فولاد خوزستان بازی کرد و با 83 بازی 5 گل برای این تیم زد و بعد از آن بود که از سال 1386 به استقلال تهران رفت و در این تیم با 162 بازی و 8 گل به ثمر رساند. در سال 1392 تیم ام‌صلال‌ قطر خواستار وی شد. او در تاریخ 13 دی 1392 با عقد قرار دادی‌ يك و نيم ساله به باشگاه فوتبال ام صلال قطر پیوست.

موفقيت‌ها:

از افتخارات این بازیکن‌ می‌توان به قهرمانی در لیگ برتر فوتبال ایران در  سال 83-84 به همراه تیم فولاد خوزستان اشاره کرد. همچنین منتظری به همراه  تیم استقلال تهران در سال های 87-88 توانست مقام قهرمانی در لیگ برتر  فوتبال ایران را کسب کند. منتظری مجددا توانست در لیگ برتر فوتبال ایران در  سال 92-91 به همراه تیم استقلال تهران مقام قهرمانی را از آن خود کند.

 


منتظری در جام حذفی ایران هم افتخار‌اتی کسب كرد که از جمله آن می‌توان  به قهرمانی در جام حذفی در سال 86-87 به همراه تیم استقلال تهران و  همچنین کسب مقام قهرمانی در جام حذفی 1390-1391 به همراه تیم استقلال  تهران اشاره كرد.

سابقه ملي:

او در تیم ملی امید ایران در سال 1384 تا 1385 توانست با 8 بازی یک گل در کارنامه خود به ثبت رساند. وی همچنین در سال 1386 در تیم ملی ایران حضور داشت و با حضور در 14 بازی یک گل ملی به نام خود ثبت کرد.

منتظری در بازی‌های آسیایی 2006 عضو تیم ملی فوتبال زیر 21 سال ایران بود، همچنین در تاریخ دهم مهر ماه سال یک هزار‌و سیصد و نود از سوی
کارلوس کی‌روش
به تیم ملی دعوت و پس از آن همراه تيم ملي
ايران
راهي جام جهاني 2014 برزيل شد.

کد خبر
263202

