
آبي‌اناري‌ها يك روز بعد از شكست غيرمنتظره
رئال مادريد
برابر آتلتيك بيلبائو، وايكانو را قرباني كردند و با پيروزي 6بر يك، بالاتر از رئال مادريد صدرنشين شدند. پيش از اين بازي رئال مادريد تنها 2 امتياز بيشتر از بارسا داشت و حالا با يك امتياز كمتر، دوباره بعد از بارسلونا در ليگ قرار دارد.

رئال مادريد براي اينكه صدرنشيني‌اش را حفظ كند، بايد برابر آتلتيك بيلبائو امتياز مي‌گرفت اما شب بدي را برابر حريف
بارسلونا
در فينال جام حذفي داشت و در نهايت يك بر صفر شكست خورد.

در نيوكمپ، ستاره بارسا
مسي
بود كه با يك هت‌تريك تاريخي، ‌كمك زيادي به تيمش كرد كه برنده شود. مسي در اين بازي 3 گل زد و يك پاس گل داد تا برخلاف رقيبش كريستيانو رونالدو در رئال مادريد، يك بازي فوق‌العاده داشته باشد. به جز مسي، لوئيز سوارز هم كه رفته‌رفته جايگاه خودش را در تيم تقويت مي‌كند عملكرد خوبي در اين بازي داشت و چند پاس خوب به مسي داد كه مهاجم آرژانتيني نتوانست از آنها استفاده كند. با اين حال او در اين بازي ركوردي تاريخي را به نام خود ثبت كرد و توانست بالاتر از تلمو زارا بيشترين هت‌تريك را به نام خود در تاريخ اسپانيا ثبت كند. او حالا 24هت‌تريك در ليگ داشته و در مجموع بالاتر از تلمو زارا قرار دارد.

رونالدو
مهاجم رئال مادريد با 27هت‌تريك در تعقيب مسي است اما با توجه به عملكرد او در سن‌مامس بعيد به‌نظر مي‌رسد بتواند به مسي برسد. رونالدو كه اخيرا آمارهاي نگران‌كننده‌اي درباره او منتشر شده، در اين بازي كاملا بي‌اثر بود و حتي نتوانست يك شوت به سمت دروازه حريف داشته باشد. اين چهارمين بازي در 8بازي اخير است كه رونالدو نتوانسته حتي يك شوت روي دروازه حريف داشته باشد.

بعد از باخت برابر آتلتيك بيلبائو كه به قيمت از‌درست‌رفتن صدرنشيني براي رئال مادريد تمام شد، كارلو آنچلوتي سرمربي ايتاليايي رئال از بازيكنانش به‌خاطر تكروي زياد انتقاد كرد. او گفته است: «ما تمام بازي را به آنها هديه داديم. آنها در نيمه اول گل زدند و ما در نيمه دوم توانايي اين را كه مساوي كنيم نداشتيم. البته اين مشكل سطح بازي تيم نيست و مشكل موقعيت تاكتيكي در حمله است. مشكل ما در دفاع نيست بلكه در حمله است. ما خيلي به‌صورت انفرادي بازي ‌كرديم و مي‌خواستيم مشكلات را به تنهايي حل كنيم.» بارسلونا به خوبي از شكست رئال استفاده كرد و حالا دوباره صدرنشين ليگ است. آنها 127روز پيش با شكست خانــگي بــرابر سـلـتــاويــگو صدرنشيني را به رئال دادند و حالا دوباره آن ‌را پس گرفته‌اند.

کد خبر
289406

