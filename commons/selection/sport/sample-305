
به گزارش ایسنا، تیم فوتبال
ذوب‌آهن
ایران موفق شد در سومین دیدار آسیایی خود در تاشکند، با یک گل بنیادکار را شکست دهد.

ذوب‌آهن با این برد، چهار امتیازی شد و به رده دوم گروه C صعود کرد. گل اول این بازی را جری بنگستون در دقیقه ۵۵ به ثمر رساند. محمد نژادمهدی پاس عمقی خوبی داد که با اشتباه مدافع بنیادکار به بنگستون رسید و او هم از موقعیت تک‌به‌تک به دست آمده استفاده کرد و گل برتری تیمش را به ثمر رساند. مرتضی تبریزی هم در دقیقه ۹۰ +۴ گل دوم تیمش را از روی نقطه پنالتی زد.

در دقیقه ۷۸، پاس به عقب اشتباه مدافع بنیادکار باعث شد که مرتضی تبریزی در موقعیت تک‌به تک با دروازه‌بان میزبان قرار بگیرد اما تعلل این مهاجم، فرصت گل دوم را از ذوب‌آهن گرفت.

بنیادکار از دقیقه ۶۳ با اخراج وادیم سمیرتان، ۱۰ نفره به بازی ادامه داد.

کد خبر
365001

