
به گزارش مهر، امیر عابدینی در خصوص وضعیت باشگاهداری در ورزش و فوتبال ایران گفت: طبق قانون تجارت، فوتبال و باشگاه‌های ما ورشکسته هستند. با این وضعیت باید تیمداری را رها کنیم و در باشگاه‌ها را ببندیم چون باشگاه‌ها بدون تامین بودجه و درآمد، دیون انباشته دارند.

وی تاکید کرد: تا یک باشگاه هم می‌آید نفسی بکشد، مباحث و مسائل مختلفی مطرح می‌شود و اعضای هیات مدیره را ممنوع الخروج مي‌کنند و همین یک نفس را هم نمی‌شود کشید.

سرپرست کمیته اقتصادی و بازاریابی فدراسیون فوتبال یادآور شد: ما در تمام رشته‌های ورزشی دچار مشکلات عدیده هستیم.
کنفدراسیون فوتبال آسیا
اعلام کرده باید قوانین درآمد فوتبال، طبق قانون تجارت شود یعنی درآمد و هزینه با هم همخوانی داشته باشد؛ با این حال ما برای باشگاه هایمان سندسازی می کنیم.

عابدینی خاطرنشان کرد: می دانید چرا سندسازی می کنیم؟ چون با این کار باشگاه های بزرگ را حفظ می کنیم وگرنه آنها محروم می شوند!

وی تصریح کرد: همه باشگاه ها باید از فدراسیون حمایت شوند تا در گیر و دار بازرسی نمایندگان کنفدراسیون فوتبال آسیا دچار مشکل نشوند.

کد خبر
359292

