
زمانی که در دقایق ابتدایی دیدار تیم‌های
ایران
و
قزاقستان
در چارچوب بازی‌های آسیایی بانکوک یک جوان جویای‌نام ایرانی با ضربه‌ای زیبا توپ را به قعر دروازه حریف فرستاد، تلویزیون
تایلند
نام وحید هاشمیان را روی تصویر به نمایش درآورد و همانجا بود که بسیاری از مردم با نام او به عنوان یک مهاجم آشنا شدند.

وحید مثل بسیاری دیگر از فوتبالیست‌های تهرانی بازی خود را از محله‌های جنوب شهر آغاز کرد. در سال 1373 او به همراه تیم جوانان فتح
تهران
از دسته دوم به دسته اول صعود کرد و یک سال بعد به همراه این تیم عنوان سوم جوانان باشگاه‌های تهران را به دست آورد.

در سال 1375، هاشمیان به همراه تیم بزرگسالان فتح نایب قهرمان باشگاه‌های تهران شد و پس از آن به تیم فوتبال
پاس
پیوست. وی در سال 1377 با سبزپوشان پاس به عنوان نایب قهرمانی
لیگ کشور
دست‌یافت و از همین تیم نیز در جمع ملی‌پوشان کشورمان حاضر شد و توانست مدال طلای بازی‌های آسیایی بانکوک را برگردن بیاویزد.


بازی‌های خوب وحید باعث شد که مدیران استعداد‌یابی هامبورگ با مسوولان وقت پاس گفت و گو کنند، در نتیجه او به عنوان پنجمین بازیکن ایرانی به
بوندس‌لیگا
رفت.

در نخستین حضورش در هامبورگ فرصت چندانی برای خودنمایی نیافت، اما در همان دقایقی که به میدان رفت موفق شد یک گل برابر ترابوزان اسپور
ترکیه
در رقابت‌های مقدماتی
جام باشگاه‌های اروپا
به ثمر برساند.

وی به همراه تیم ملی کشورمان در سال 2000 موفق شد قهرمانی مسابقات غرب آسیا را در
اردن
به چنگ آورد. بنا به دلایلی وحید به مدت 5/3 سال از تیم ملی فاصله گرفت.

پس از یک دوره بسیار سخت، وحید سر از تیم فوتبال بوخوم در دسته دوم بوندس‌لیگا درآورد. وی در دسته دوم بوندس‌لیگا نیز بسیار خوش درخشید و توانست با مربیگری پیتر نویرورر در فصل 2003-2002 به دسته اول بوندس‌لیگا بازگردد.

در این فصل بیشتر به عنوان یار جانشین به میدان می‌آمد و موفق شد 10 گل حساس نیز برای بوخوم به ثمر برساند.

اوج هنرنمایی وحید به فصل 2004-2003 بازمی گردد که توانست با زدن 16 گل رکورد خوبی از خود برجای بگذارد. بوخوم به لطف گل‌های او توانست به رقابت‌های جام یوفا راه یابد. فصل بعد را در
بایرن مونیخ
سپری کرد و در نهایت او به همراه سرخ‌پوشان باواریایی به مقام قهرمانی بوندس‌لیگا و لیگاپوکال رسید.

هاشمیان در بازگشت مجدد به تیم ملی نیز بسیار خوش درخشید و با گل‌های حساسش مقابل
قطر
و
ژاپن
راه صعود ایران به رقابت‌های
جام‌جهانی
2006 را هموار کرد. او حتی در رقابت‌های مقدماتی جام‌ملت‌های آسیا نیز با زدن یک گل به
کره‌جنوبی
روحیه فوق‌العاده‌ای به ایران پس از نتیجه ناامیدکننده مساوی مقابل
سوریه
در تهران داد.

وحید در 50 بازی ملی 15 گل به‌ثمر رسانده است. (4 گل به  قزاقستان، 2 گل به قطر، 2 گل به‌ ژاپن، 1 گل به عمان، توگو، کاستاریکا،  بوسنی و هرزگوین، کره‌جنوبی و جامائیکا).

او پس از رقابت‌های انتخابی
جام جهانی 2010
آفریقای جنوبی از بازی‌های ملی خداحافظی کرد و گفت که ترجیح می‌دهد فضا را برای جوان‌ترها باز کند.

وحید هاشمیان بهترین گلزن در میان لژیونرهای ایرانی
بوندس‌لیگا
بوده و 38 گل در این رقابت‌ها به‌ثمر رسانده است.

هاشمیان در دوران بازی همواره در زمره بازیکنان اخلاق‌مدار فوتبال  کشورمان بود و از سوی فدراسیون فوتبال عنوان بازیکن اخلاق فصل 90-89 را نیز  از آن خود کرد.

وحید هاشمیان فوتبالیست سرشناس و لژیونر کشورمان کهنهم دی‌ماه 1389 به
پرسپولیس
پیوسته بود، در سی و ششمین سالروز تولد خود و همزمان با یک ‌ماهگی دخترش النا برای همیشه از عرصه بازی فوتبال خداحافظی کرد.

هاشمیان قبل از خداحافظی از بازی فوتبال مدرک مربیگری درجه A یوفا را نیز با شرکت در کلاس‌های مخصوص دریافت کرد.

افتخارات وحید هاشمیان:


نایب قهرمان لیگ آزادگان با تیم پاس تهران در سال 1377

قهرمانی بازی‌های آسیایی بانکوک در سال 1988

مقام سوم بوندس‌لیگا با تیم هامبورگ سال 2000-1999

قهرمانی بازی‌های غرب آسیا جام ملک حسین، اردن سال 2000

صعود از دسته دوم لیگ
آلمان
به دسته اول با تیم بوخوم سال 2002-2001

صعود به جام یوفاکاپ با تیم بوخوم سال 2004-2003

قهرمانی باشگاه‌های آلمان با تیم بایرن مونیخ سال 2005- 2004

قهرمانی لیگا پوکال با بایرن مونیخ سال 2005- 2004

صعود به جام جهانی 2006 آلمان


بازگشت به فوتبال در قامت مربی:


وحید هاشمیان بعد از خداحافظی از دنیای بازی، تقریباً 3 ماه بعد دوباره به چمن سبز فوتبال بازگشت اما این بار در قامت سرمربی.

او در نخستین تجربه مربیگری خود با تیم هالستنبک - رلینگن در لیگ دسته پنجم آلمان مقابل لوروپ قرار گرفت و با نتیجه  1- صفر به پیروزی رسید.

کد خبر
63998

