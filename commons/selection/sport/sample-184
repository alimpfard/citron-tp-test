
به گزارش مهر، تیم های فوتبال النصر امارات و
تراکتورسازی
تبریز سه‌شنبه شب دیدار رفت خود را در مرحله یک هشتم نهایی رقابتهای
لیگ قهرمانان آسیا
برگزار کردند که در پایان تیم النصر امارات با حساب ۴ بر یک به پیروزی رسید.

نیمه اول این دیدار با حساب ۲ بر صفر به سود میزبان پایان یافت. در حالی که بازی را تیم تراکتورسازی خوب شروع کرده بود طارق احمد در دقیقه ۱۵ با شوت زمینی خود دروازه تراکتورسازی را گشود. شاگردان قلعه نویی بار دیگر دست به حمله زدند اما در دقیقه ۴۱ حسین صالح روی اشتباه مدافعان نماینده ایران گلزنی کرد.

در نیمه دوم تراکتورسازان کار را هجومی آغاز کردند و در دقیقه ۵۹ روی ضربه آگوستو سزار یکی از گل ها را جبران کردند. سرخ پوشان تبریزی پس از آن به حملات خود ادامه دادند و یک بار تیر دروازه میزبان را نیز به لرزه در آوردند اما النصر بار دیگر گلزنی کرد.

حسین صالح در دقیقه ۷۷ گل سوم را به ثمر رساند و در دقیقه ۸۹ روی یک شوت سهمگین و راه دور محمود خمیس دروازه تراکتورسازی برای چهارمین بار گشوده شد تا کار برای صعود این تیم بسیار دشوار شود.

تراکتورسازی حالا باید دیدار برگشت با ۳ بر صفر به پایان ببرد تا به مرحله بعد راه یابد.

کد خبر
334235

