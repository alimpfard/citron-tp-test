
به گزارش "ورزش سه"، "میگل کاردینال"، وزیر ورزش اسپانیا، امروز در جواب سوالی مبنی بر احتمال اخراج
بارسلونا
از لالیگا در صورت به استقلال رسیدن کاتالونیا گفت:" در ابتدا باید بگویم که من تصور نمی کنم مردم کاتالونیا به استقلال این ایالت رای بدهند. از سویی خیلی هم دوست ندارم تا در مورد اتفاقی که هنوز رخ نداده اظهارنظر کنم اما قوانین کشور اسپانیا می گوید که تنها، تیم های این کشور قادر به شرکت در مسابقات ورزشی اسپانیا هستند.

به عبارتی اگر کاتالونیا از اسپانیا مستقل شود، هیچ تیمی از این ایالت نمی تواند در مسابقات ورزشی کشور اسپانیا حضور پیدا کند. مساله مربوط به کشور آندورا هم یک استثنا است و شامل حال کاتالونیا نخواهد شد"

بدین ترتیب وزیر ورزش اسپانیا نیز گفته های دیروز رئیس کمیته برگزاری مسابقات لالیگا را تایید کرد.

 

کد خبر
274338

