
کفاشیان طی سال‌های 1355 تا 1359 عضو تیم ملی دوومیدانی ایران در رشته‌های 100 متر و 400 متر با مانع و 110 متر با ماتع بوده است. کفاشیان مدتی رکورددار دوی 110 متر با ماتع ایران بوده است.

از سمت‌های ورزشی علی کفاشیان می‌توان به این موارد اشاره کرد:

معاون ورزشی و امور فدراسیون‌های سازمان تربیت بدنی به مدت ‪ ۳‬سال، رئیس شورای برون مرزی، رئیس ستاد مسابقات دهه مبارک فجر، عضو شورای راهبری ورزش، رئیس مجامع ورزشی کلیه فدراسیون‌های ورزشی به مدت سه سال، رئیس ستاد نظارت بر عملکرد بازی‌های ‪ ۲۰۰۴‬آتن و دوحه قطر، رئیس ستاد اولین دوره مسابقات داخل سالن دوومیدانی آسیا در سال ‪۲۰۰۳‬، رئیس فدراسیون دو و میدانی به مدت ‪ ۱۷‬سال از سال ‪ ۱۳۶۰‬تا ‪ ۱۳۷۰‬و ‪ ۱۳۷۵‬تا ‪۱۳۸۲‬، سرپرست فدراسیون‌های ورزشی رزمی، ژیمناستیک، بولینگ و بیلیارد، سوارکاری، شطرنج، قایقرانی و اسکی روی آب، رئیس فدراسیون فوتبال جمهوری اسلامی ایران (از سال ۸۶ تا ۹۵) و نایب رئیس اول فدراسیون فوتبال جمهوری اسلامی ایران (از سال ۹۵ تا کنون)

در پرونده کاری علی کفاشیان سابقه مدیریت غیرورزشی هم به چشم می‌خورد.

وی مدیر اداره نظارت ارز بانک مرکزی، مدیر اداره سیاست‌ها و مقررات بانک مرکزی، عضو کمیسیون ارز بانک مرکزی و  عضو شورای خرید کالاهای اساسی کشور هم بوده است.

کفاشیان متأهل و دارای دو فرزند پسر و یک فرزند دختر است.

کد خبر
41541

