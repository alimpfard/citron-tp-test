
در حقیقت دروازه‌بانی پستی است که شجاعت، قدرت و چابکی خاصی را می‌خواهد، مانند «جیان لوئیجی بوفون» و «پیتر چک»، دروازه‌بان‌های مطرح حال حاضر جهان که از این ویژگی‌ها برخوردارند.

البته باید به این دو، نام «ایگرکاسیاس»، دروازه‌بان جوان باشگاه رئال مادرید و «ادوین ون‌درسار»، دروازه‌بان پابه‌سن گذاشته منچستر یونایتد انگلیس را نیز اضافه کرد که اعتبار خاصی به این پست بخشیده‌اند.



پیتر چک


البته دروازه‌بانی پستی است که بازیکنان در آن کمتر جابه‌جا می‌شوند و یک دروازه‌بان می‌تواند در صورت حضور در ترکیب اصلی، 09دقیقه درون دروازه بایستد؛ ولی باید پذیرفت که در بازی فوتبال متأسفانه دروازه‌بان یا یک مدافع کمتر به چشم می‌آیند؛ به خصوص زمانی که تیمی گل می‌خورد. شاید مقصرترین شخص داخل زمین فوتبال، دروازه‌بان تیم باشد. با این حال، موفقیت و قهرمانی بدون یک دروازه‌بان بزرگ و آماده نیز میسر نیست. برای مثال، زمانی که تیم ملی فوتبال ایتالیا، قهرمان جام‌جهانی 2006 شد، نمی‌توان قهرمانی این تیم را بدون حضور دروازه‌بان آماده و شایسته‌ای چون بوفون تصور کرد؛ دروازه‌بانی که با عملکرد خود جایزه «لئویاشین»، دروازه‌بان افسانه‌ای روسیه را نیز در همان سال به خود اختصاص داد.

تیم ملی فوتبال فرانسه نیز در جام‌جهانی 1998 در حالی قهرمان جهان شد که «فابین بارتز» دروازه‌بان این تیم، در اوج آمادگی قرار داشت و دروازه فرانسه را در برابر حریفان بسته نگه‌داشت تا «زیدان»، «هانری» و سایر بازیکنان، با خیال آسوده‌تری به تسخیر دروازه حریف بیندیشند.

نقش دروازه‌بان‌هایی چون «کاسیاس»، ادوین ون‌درسار و پیترچک نیز در موفقیت‌های تیم‌های باشگاهی‌شان کاملاً روشن است. هنوز هواداران فوتبال و به‌خصوص باشگاه چلسی، آسیب‌دیدگی پیتر چک، دروازه‌بان شایسته چلسی را فراموش نکرده‌اند که چه مشکلات و نگرانی‌هایی را برای این تیم ایجاد کرد. به همین دلیل باشگاه‌ها به هیچ عنوان حاضر نیستند دروازه‌بان‌های خوب خود را از دست بدهند و نقل و انتقالات دروازه‌بان‌‌ها بین باشگاه‌ها خیلی کمتر از سایر پست‌هاست.



ایگر کاسیاس



اولیور کان


دیدا


باشگاه «یوونتوس» برای به خدمت گرفتن  بوفون، که اکنون از بهترین دروازه‌بان‌های جهان فوتبال شناخته می‌شود، 04میلیون یورو (حدود 52 میلیارد تومان) به «پارما»، باشگاه سابق این بازیکن، پرداخت کرد. باشگاه «ساندرلند» نیز در انگلیس برای «کریگ گوردون» دروازه‌بان جوان خود، 9 میلیون پوند (حدود 13 میلیارد تومان) هزینه کرد.

تیم ملی فوتبال آلمان نیز پس از خداحافظی «اولیور کان»، دروازه‌بان شایسته خود که حتی شانس تصاحب توپ طلا را نیز داشت و باوجود جانشین با تجربه ای‌ مثل «ینس‌لمان»، باز هم با مشکلاتی مواجه شد.

البته دنیای فوتبال تاکنون دروازه‌بان‌های بزرگی را دیده است؛ از لئویاشین تا «گوردون بنکس»، «رینات داسایف»و «والتر زنگا» در دهه 80 و «پیتر اشمایکل»و «چیلاورت» در دهه 90 و اولیورکان، فابین بارتز، بوفون، پیتر چک و ایگرکاسیاس در دهه اخیر که توانسته‌اند نام خود را به عنوان بهترین‌ دروازه‌بان‌های تاریخ جهان ثبت کنند.


جیان لوئیجی بوفون

ولی بسیاری از هم اکنون نگران آینده دروازه‌بانی در فوتبال هستند، چرا که با کناره‌گیری اولیورکان از فوتبال و پایان فوتبال بارتز و ون‌درسار، به غیر از بوفون و پیترچک، هنوز دروازه‌بانی در سطحی که بتواند برای تصاحب توپ طلای اروپا و جهان با بازیکنان سایر پست‌ها رقابت کند، ظاهر نشده است. البته باید پذیرفت که ورزش فوتبال رفته‌رفته از ستاره‌ها خالی می‌شود و با وجود ظهور تک چهره‌ها، هنوز هم نمی‌توان جادوگری بازیکنانی چون زیدان، رونالدو،‌ «ریوالدو»، «مالدینی» و... را در زمین فوتبال به فراموشی سپرد، به خصوص دروازه‌بان‌هایی چون اولیورکان، فابین بارتز، پیتر اشمایکل و یا چیلاورت پاراگوئه‌ای را که هم گل می‌زد و هم با حرکت‌های خود درون دروازه، هواداران فوتبال را به وجد می‌آورد.

باید دید که در رقابت‌های جام‌جهانی 2010 آفریقای جنوبی، شاهد تولد و ظهور نسل جدیدی از دروازه‌بان‌های فوتبال خواهیم بود یا نه؟

کد خبر
79493

