
وی بازی حرفه‌ای خود را در تیم
پاس تهران
(1368 تا 1372) آغاز کرد و به عنوان فوروارد وارد زمین فوتبال می‌شد. در سال 1372 وی به تیم کشاورز پیوست و 2 فصل برای این تیم به میدان رفت.

مدیرروستا سال 1374 با تیم بهمن قرارداد بست و تا سال 1380 برای این تیم توپ زد. وی در فصل 1375-76 برای این تیم 18 گل به ثمر رساند و آقای گل جام آزادگان شد و مهره اصلی تیمش برای کسب مقام دومی شناخته شد.

وی سال 1380 به تیم پیکان رفت و اوج درخشش بازیگری او در این تیم به ثبت رسید. برای این تیم 2 فصل بازی کرد و اواخر دوران بازیگری را در تیم شهاب زنجان سپری کرد.

مدیرروستا از جمله بازیکنان قدیمی تیم ملی
فوتبال
به حساب می‌آید. وی همچنین سابقه حضور در تیم ملی
فوتسال
(جام جهانی فوتسال 1992) را نیز دارد.

وی 32 بار پیراهن تیم ملی را پوشید و 18 گل زد و در تیم ملی فوتسال 2 بار به میدان رفت.

علی اصغر مدیرروستا از جمله بازیکنانی است که بعد از زمان بازیگری به مربیگری رو آورد. وی برای اولین تجربه در فصل 1387 - 88 در
لیگ برتر
از روی نیمکت، تیم پیکان را هدایت کرد و سال بعد با تیم پاس همدان قرارداد همکاری بست.

وی در دی ماه ۱۳۹۰ به عنوان سرمربی باشگاه فوتبال شهرداری تبریز انتخاب شد.

کد خبر
133896

