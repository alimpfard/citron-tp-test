
به گزارش روابط عمومی فدراسیون سوارکاری، سواركاران حاضر در اين مسابقات در رده‌هاى چهار شوت، تك شوت و كاباك و مرحله نيزه و شمشير با هم رقابت كردند كه در پايان محمدناصر رحمتى مقدم از استان يزد مقام قهرمانى را به دست آورد و مهدى رحمتى مقدم، پيمان دانشمندى و محمد نوروزى در رده‌هاى دوم تا چهارم ايستادند.

اين مسابقات با نظارت على قورچيان، رئيس كميته هنرهاى رزمى سواره و قهرمان چند دوره مسابقات جهانى اين رشته برگزار شد.

همچنین طفيونى، رئيس هيات سواركارى استان فارس و مجتبي فرهاديان‌فر، رئيس كميته هنرهاى رزمى سواره اين استان در برگزارى مسابقات اين رشته جديد و نوپا تلاش کردند و اداره كل ورزش و جوانان استان فارس و اداره ورزش و جوانان مرودشت، با در اختيار گذاشتن ورزشگاه تختى براى ميزبانى اين رويداد، سهم قابل توجهى در برگزارى مطلوب اين رقابت‌ها ايفا كردند.

کد خبر
366343

