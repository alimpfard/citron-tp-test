
به گزارش مهر،
لیونل مسی
بازیکن تیم فوتبال
بارسلونا
به اتهام پرداخت نکردن ۴/۱ میلیون یورو مالیات محکوم شده است. پدر این بازیکن نیز بخاطر دست داشتن در این ماجرا مجرم شناخته شد.

بر اساس گزارش infobae دادگاهی در بارسلونا امروز (چهارشنبه 16 تير) رای خود را در این باره اعلام کرد و مسی را به ۲۱ ماه زندان محکوم کرد. با این حال نبود سابقه کیفری در پرونده مسی از یک سو و کمتر از دو سال بودن حکم زندان وی می‌تواند راه نجات را برای بهترین بازیکن جهان باز کند.

مسی و پدرش چندی پیش در آستانه رقابت‌های کوپا امه ریکا در دادگاه حاضر شده بودند. این بازیکن بعد از شکست آرژانتین برابر شیلی در فینال (ضربات پنالتی) در آغاز ۲۹ سالگی از تیم ملی خداحافظی کرد.

کد خبر
339213

