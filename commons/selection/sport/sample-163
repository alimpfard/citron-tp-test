
 اف‌ای کاپ که از سال ۱۸۷۱ تاکنون به طور منظم هر سال برگزار شده (به‌جز در زمان
جنگ جهانی اول
و
دوم
)، قدیمی‌ترین مسابقات فوتبالی ا‌ست که کماکان به حیات خود ادامه می‌دهد.

قهرمان اف ای کاپ حق شرکت در مسابقات
جام یوفا
را پیدا می‌کند. اما در صورتیکه آن تیم برای
لیگ قهرمانان اروپا
انتخاب شده باشد، تیم دوم برای شرکت در جام یوفا انتخاب می‌شود و در صورت صعود هر دو تیم فینالیست به جام قهرمانان، سهمیه جام یوفا به بهترین تیم لیگ برتر می‌رسد.

همه باشگاه‌های لیگ فوتبال انگلیس (۹۲ تیم) در این مسابقات شرکت می‌کنند. در سال‌های دور تیم‌های
فوتبال
ایرلند، اسکاتلند و ولز نیز امکان حضور در این رقابت‌ها را داشتند، اما در حال حاضر به جز ۶ تیم فوتبال ولزی حاضر در لیگ فوتبال انگلیس، تمام باشگاه‌های دیگر در خاک
انگلیس
قرار دارند.

شرکت سایر تیم‌ها در این مسابقات منوط به حضور در یک لیگ قابل قبول و داشتن یک ورزشگاه مناسب از نظر اتحادیه فوتبال انگلیس است.


بازی‌های اف‌ای کاپ به صورت تک‌حذفی و در زمین یکی از دو تیم برگزار می‌شود. میزبان مسابقه با قرعه‌کشی انتخاب می‌شود و در صورت تساوی بازی مجدد در زمین تیمی که بازی اول را در خارج از خانه انجام داده، برگزار می‌شود. در صورت تساوی بازی دوم، نتیجه رقابت در وقت اضافه و ضربات پنالتی مشخص می‌شود.

ورزشگاه ویمبلی در لندن میزبان سنتی فینال جام اتحادیه بوده است. در دوران بازسازی ویمبلی بین سال‌های 2001 تا 2006 بازی‌های فینال در ورزشگاه میلنیوم، کاردیف انجام می‌شد و از سال 2007 دوباره به ورزشگاه ویمبلی بازگشت. مسابقات نیمه نهایی نیز در سال‌های اخیر در یک زمین بی‌طرف برگزار می‌شود.

24 تیم مختلف تاکنون جام اتحادیه فوتبال را به خانه برده‌اند و ۴۳ تیم نیز در دیدار فینال حاضر بوده‌اند.
منچستر یون
ایتد با 11 قهرمانی،
آرسنال
با 10 ، تاتنهام هاتسپر با 8، لیورپول و استون ویلا با 7 قهرمانی بیشترین تعداد قهرمانی در این مسابقات را دارند.

سال ۲۰۰۸ اولین دوره‌ای بود که ۳ تیم از ۴ تیم مرحله نیمه‌نهایی آن (بارنزلی، کاردیف سیتی و وست برومویچ) در دسته پائینتر توپ می‌زدند. هرچند قهرمانی به تیم لیگ برتری پورتسموث رسید.

تیم پورتسموث با پیروزی بر کاردیف سیتی در ۱۷ می ۲۰۰۸ جام اتحادیه را از آن خود کرد. ۷۳۱ تیم در این دوره از مسابقات شرکت کردند که در نوع خود رکورد جدیدی به حساب می‌آید.

کد خبر
69090

