
به گزارش روابط عمومی فدراسیون کشتی، پيكارهای بین‌المللی
کشتی
جام دیمیتریف
روسیه
روزهای 14 و 15 اسفند ماه در شهر یاکوتسک برگزار شد و در پایان نعیم حس‌ زاده در وزن 120 کیلوگرم در دیدار فینال حریف ارمنستانی و نایب قهرمان اروپا را با ضربه فنی شکست داد و به مدال طلا دست یافت و نیما باستی نیز در همین وزن با شکست مقتدرانه حریف روس در دیدار رده‌بندی، سوم شد.

تیم کشتی آزاد جوانان کشورمان با 8 نماینده در این رقابت‌ها حضور پیدا کرده بود که فرهاد نوری و دانیال شریعتی در اوزان 66 و 96 کیلوگرم پنجم شدند و امیر پرسته، عرفان آئینی و یونس امامی در اوزان 50، 55 و 60 کیلوگرم از دور رقابت‌ها کنار رفتند.

آرش نیرآبادی در وزن 84 کیلوگرم نیز با توجه به قرعه خود (رژیم اشغالگر قدس)، به کار خود در مسابقات پايان داد.

 

کد خبر
364132

