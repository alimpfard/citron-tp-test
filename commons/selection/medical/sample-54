
به گزارش وبدا؛ دکتر زهرا عبداللهی در همایش ملی تغذیه با تاکید بر اصلاح الگوی مصرف صحیح قند، نمک و چربی که در وزارت بهداشت برگزار شد، گفت: 52 درصد علل مرگ و میرها ناشی از 4 بیماری شایع
سرطان‌
ها،
دیابت
نوع 2، بیماری‌های قلبی و عروقی و بیماری‌های مزمن تنفسی هستند که ریسک فاکتورهایی نظیر مصرف چربی زیاد، الکل، شیرینی و نمک زیاد و مصرف کم فیبر، میوه‌ها و سبزی‌ها علل اصلی آن است.


اختصاصي همشهري آنلاين:
مجله نمك
،
مجله قلب
،
مجله ديابت
،
مجله سرطان


وی افزود: علل اصلی 5 بیماری از 7 بیماری فشارخون، چربی و قند خون بالا، بیماری‌های ناشی از مواد دخانی، چاقی و کم تحرکی تغذیه ناسالم است.


اختصاصي همشهري آنلاين:
مجله فشار خون
،
مجله چاقي


وی ادامه داد: در دنیا ثابت شده است که با تغذیه سالم می‌توان از 80 درصد بیماری‌های قلبی و 30 درصد سرطان‌ها پیشگیری کرد.


اختصاصي همشهري آنلاين:
مجله رژيم‌هاي غذايي


وی در خصوص سرانه‌های مصرف برخی مواد غذایی در ایران گفت: سرانه مصرف نمک در کشور 46 گرم است که باید 35 گرم باشد، سرانه مصرف قند 66 گرم است که میزان مطلوب آن در سبد غذایی باید 40 گرم باشد، مصرف متوسط سرانه میوه توسط هر ایرانی در سال 212 گرم است که باید 280 گرم باشد، مصرف سبزی 228 گرم است که باید 330 باشد و مصرف سرانه شیر هم 190 گرم است که باید 250 گرم باشد.


افزایش 50 درصدی چاقی در جوانان


مدیر دفتر بهبود تغذیه جامعه خاطرنشان کرد: میزان شیوع چاقی در سنین 25 تا 34 سالگی به 50 درصد رسیده است که چربی خون در این رده سنی 23 درصد شیوع دارد.

دکتر عبدللهی میزان چاقی در افراد گروه سنی 45 تا 55 سال را نیز 71.7 درصد در خانم‌ها و 55 درصد در آقایان اعلام کرد و گفت: این گروه سنی نیز 44 درصد چربی خون دارند.

وی فشار خون افراد 23 تا 34 سال را 11 درصد، افراد 35 تا 44 سال را 20 درصد و افراد 45 تا 65 سال را بالغ بر 48 درصد اعلام کرد و اظهار داشت: مهم ترین علت فشار خون بالا ناشی از مصرف نمک بالاست که این میزان درکشور دو برابر میانگین جهانی است.

وی افزود: طبق توصیه سازمان بهداشت جهانی متوسط مصرف نمک باید روزانه 5 گرم برای افراد زیر 50 سال و 3 گرم برای افراد بالای 50 سال باشد.

وی بیان داشت: قوت غالب مردم ایران نان است که هر 310 گرم نان سه گرم، هر 60 گرم پنیر 2 گرم،  هر 100 گرم چیپس 2.7 گرم، یک برش پیتزا 4 گرم، 10 دانه زیتون یک گرم و 3 برش کالباس 4.5 گرم نمک دارد.

وی تصریح کرد: نمک هم موجب افزایش سدیم بدن و فشار خون شده و هم به دلیل دفع ادراری کلسیم موجب پوکی استخوان می شود. نمک مصرفی باید ید دار بوده و مجوز وزارت بهداشت داشته باشد.


مصرف سرانه 42 لیتر نوشابه‌های گازدار توسط هر ایرانی


وی مصرف سرانه 42 لیتر نوشابه های گازدار توسط هر ایرانی را مورد اشاره قرار داد و گفت: این نوشابه‌ها به دلیل اسید سولفوریکی که دارند موجب ممانعت از جذب کلسیم شده و به پوکی استخوان منجر می‌شوند.

وی افزود: هر 300 میلی لیتر نوشابه 28 گرم شکر دارد که موجب 12 کیلوکالری اضافه وزن می‌شود. بنابراین مصرف این نوشابه‌ها موجب چاقی نیز می شوند.

دکتر عبداللهی گفت: طبق برآوردهای علمی باید کمتر از 10 درصد انرژی روزانه از قند تامین شود و کسانی که بیشتر از 20 درصد انرژی شان را از قند می‌گیرند ابتلا به بیماری قلبی در آنان تا 38 درصد افزایش می‌یابد. همچنین شانس ابتلا به سرطان در دیابتی‌ها و بیماران قندی بیشتر است.

مدیر دفتر بهبود تغذیه  خاطر نشان کرد: یک شکلات یا شیرینی اضافه 140 کیلوکالری وارد بدن می‌کند که برای سوزاندن آن لازم است 19 دقیقه دوچرخه سواری یا 30 دقیقه پیاده روی صورت گیرد.

وی در خصوص مصرف روغن‌ها و چربی نیز گفت: سرطان‌های سینه، پروستات و کلون ناشی از مصرف زیاد چربی است. درباره روغن هم باید به مقدار و نوع مصرف روغن توجه کرد. مصرف روغن‌های جامد و نیمه جامد باید متوقف شوند زیرا حاوی اسیدهای چرب ترانس بوده و موجب افزایش LDL و کاهش HDL می‌شوند.


رهنمودهای غذایی موثر برای ایرانیان


وی در پایان رهنمودهای غذایی موثر برای ایرانیان را به شرح زیر عنوان کرد: رعایت تنوع، تعادل و تناسب در مصرف مواد غذایی، برنامه روزانه پیاده روی تند هر بار 30 دقیقه به صورت مرتب، حفظ وزن مطلوب، افزایش دریافت فیبر با مصرف غلات، نان‌های سبوس دار، سبزیجات، میوه‌ها و حبوبات، مصرف روزانه 2 تا 3 لیوان شیر، ماست و پنیر کم چرب، مصرف روزانه 400 گرم میوه و سبزی، مصرف گوشت سفید یعنی مرغ و ماهی و پرهیز ار مصرف بخش های پرچربی مرغ مثل پوست و بال مرغ، کاهش مصرف گوشت قرمز یعنی مصرف دوبار در هفته، محدودسازی مصرف سوسیس و کالباس (مصرف روزانه 50 گرم سوسیس و کالباس سرطانزاست)، کاهش مصرف فست فودها به دلیل اسید چرب ترانس بالایی که دارند، کاهش مصرف غذای کنسرو شده و طعم دادن به غذا با آبلیموی طبیعی، سیر، پیاز و ادویه.

کد خبر
319554

