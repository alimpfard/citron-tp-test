

مجله ژنتیک


براساس گزارش ساينس،‌ دانشمندان از آن رو مشتاقند از تكنيك ويرايشي  CRISPR-Cas9 استفاده كنند چون مي‌توانند با استفاده از آن سلول‌هاي تي دست‌ورزي‌شده ژنتيكي توليد كنند،‌ گلبول‌هاي سفيدي كه در سيستم ايمني بدن نقشي حياتي به عهده دارند و در مبارزه عليه سرطان پوست،‌مولتيپل ميلوما و ساركوم، انواع مختلفي از سرطان‌هاي بدخيم تاثيرگذارند.

به گفته دانشمندان كميته مشاور دي‌ان‌اي نوتركيب موسسه ملي سلامت يا RAC، با استفاده از اين تكنيك ويرايشي مي‌توان كارايي سلول‌هاي تي سيستم ايمني بدن را افزايش داد. در طرح پيشنهادي آزمايش باليني دوساله كه درمان سلول‌هاي تي CAR ناميده مي‌شود، دانشمندان اين درمان را روي 18 بيمار آزمايش خواهند‌كرد. به اين شكل سلول‌هاي تي از بدن اين افراد استخراج شده و توسط برنامه ويرايشي بهبود يافته و دوباره به بدن بيماران تزريق خواهند شد تا بهتر بتوانند سلول‌هاي سرطاني را شناسايي كرده و از بين ببرند.

هدف ايجاد نوعي جديد از ايمني درماني با استفاده از ويرايش ژنتيكي انسان است كه باعث خواهد شد سلول‌هاي ويرايش شده ايمني بدن قدرتمند‌تر شده و براي مدتي طولاني‌تر زنده بمانند. مجوز استفاده از اين تكنيك ويرايشي توسط موسسه ملي سلامت صادر شده‌است با اين همه مخالفان استفاده از فناوري ويرايش ژنتيكي روي خوشي به اين تصميم نشان نداده‌اند زيرا نگران ظهور نوزادان طراحي شده هستند.

با اين همه محققان پيش از آغاز استفاده از اين فناوري بايد مجوز سازمان دارو و غذاي آمريكا،‌مراكز پزشكي كه آزمايش‌ها بايد در آنجا اجرا شود و ديگر موسسه‌هاي مرتبط را به دست آورند.

کد خبر
337911

