
به گزارش آسوشیتدپرس راینهارد برگر، رئیس انستیتو رابرت کخ، گفت گرچه هیچکدام از آزمایش‌ها بر روی جوانه‌های به دست آمده از یک مزرعه ارگانیک در ایالت ساکسونی سفلی از لحاظ گونه
ای کولای
مسئول شیوع اخیر مثبت نشده است ،اما  بررسی الگوی شیوع بیماری شواهد کافی در اختیار می‌گذارد که بر اساس آنها این جوانه‌ها را مسئول دانست.

برگر در یک کنفرانس خبری به همراه روسای انستیتوی فدرال ارزیابی خطر و اداره فدرال حفاظت از مصرف‌کنندگان گفت: "جوانه‌ها منشا بیماری بودند."

به نتیجه رسیدن بازرسی‌ها پس از آن صورت گرفت که یک کارگروه  متشکل از این سه انستیتو خوشه‌های جداگانه بیماران را به 26 رستوران و کافه تریا ارتباط دادند که پیش از آن، محصولات این مزرعه را دریافت کرده بودند.

هلموت شیرسکی از سازمان حفاظت از مصرف‌کنندگان گفت: "این کار مانند یک ماجرای جنایی حادثه‌ای است که شما باید مجرم را پیدا کنید."

آندرئاس هنسل، رئیس سازمان ارزیابی خطر گفت: " بازرسان حتی فهرست غذای رستوران‌ها، اجزای غذاها را بررسی کردند، صورت‌حساب‌ها را نگاه کرند و از غذاهای متفاوت عکس گرفتند، و سپس عکس‌ها به افرادی که بیمار شده بودند، نشان دادند."

هنسل گفت مقامات هشدار درباره عدم مصرف خیار، گوجه فرنگی و کاهو را کنار گذاشته اند و آشکارا از مصرف‌کنندگان می‌خواهند خوردن این سبزی‌ها را دوباره آغاز کنند.

در حالی که  مزرعه‌ای در دهکده بینه بوتل در شمال
آلمان
که در شیوع بیماری مقصر دانسته شده است از پنج شنبه گذشته تعطیل شده است و همه محصولات آن مسترد شده‌اند، کارشناسان گفتند نمی‌توانند این احتمال را رد کنند که  هنوز مقداری جوانه آلوده در در حال مصرف بوسیله رستوران‌ها و کافه ‌تریاها باشد، و باعث عفونت افراد با ای کولای شود.

همچنین از آنجایی که هنوز معلوم نیست که  چرا جوانه‌ها مشکل ایجاد کرده‌اند- آیا بذرهای آنها آلوده بوده است یا آب مزرعه- کارشناسان گفتند امکان دارد که مزارع مجاور هم آلوده باشند.

آلمان مرکز اصلی این شیوع بیماری بود که 2808 نفر را بیمار کرد و 722 از این بیماران دچار عارضه‌ وخیم "سندروم همولیتیک یورمیک" شدند که ممکن است باعث نارسایی کلیوی شود.

سازمان بهداشت جهانی
می‌گوید 97 نفر دیگر در 12 کشور اروپایی و نیز سه نفر در آمریکا بیمار شده‌اند

کد خبر
137262

