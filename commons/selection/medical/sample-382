
به گزارش ستاد خبری شانزدهمین سمینار فارابی که از 15 اردیبهشت در هتل المپیک تهران برگزار می‌شود، دکتر حیدر امینی با بیان اینکه استرویید‌ها در بروز
کاتاراکت(آب مروارید)
هم مؤثرهستند، اظهار داشت: باز شدن مردمک به علل گوناگون چون استفاده از داروهای ضدآلرژی و ضد افسردگی و اضطراب سبب  شروع علایم
گلوکوم
با زاویه بسته (اصطلاحا حمله آب سیاه) در افراد مستعد می‌شود.

وی خاطر نشان ساخت: التهاب داخل چشمی، ضربه و خونریزی داخل چشم، در بروز گلوکوم (آب سیاه) مؤثر است.

دبیرعلمی شانزدهمین سمینار سالیانه بیمارستان فارابی با بیان اینکه در صورت تخریب سر عصب بینایی، براثر افزایش فشار داخل چشم و بروز اختلال دید، برگشت بینایی امکانپذیر نیست، به درمان به موقع با استفاده از شیوه‌های مختلف دارویی، لیزر و جراحی تاکید کرد.

به گفته دکتر امینی، با درمان دارویی و پیشرفت‌های جدید در تکنیک‌های جراحی، امکان درمان  گلوکوم در همان مراحل ابتدایی و جلوگیری از نابینایی بیمار وجود دارد.

کد خبر
105857

