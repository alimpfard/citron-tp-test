
به گزارش مهر، نرم‌افزار «راهنمای خطرسنجی سکته‌های قلبی، مغزی و سرطان» با همکاری یک شرکت تولیدکننده نرم‌افزار  و دفتر آموزش و ارتقای سلامت
وزارت بهداشت، درمان و آموزش پزشکی
طراحی و تولید شده است.

بیماری‌های غیرواگیر مهمترین علت مرگ‌ومیر و ناتوانی در کشورهای توسعه یافته و در حال توسعه هستند. از  این رو محققان موفق به طراحی نرم‌افزاری شدند که می‌توان احتمال بروز سکته را در افراد پیش‌بینی کند. این اپلیکیشن بر پایه یازده اصل کلی برای خود مراقبتی و پیشگیری و کنترل بیماری‌های غیرواگیر تدوین شده و تحت  برنامه پیشگیری و کنترل بیماری‌های غیرواگیر در جمهوری اسلامی ایران (ایراپن) تهیه شده است.

نکته اساسی این برنامه‌ها محتوای قابل اعتماد و مورد تایید است که کمتر در برنامه‌های  این حوزه دیده می‌شود. در این برنامه ابتدا میزان خطر ابتلا به سکته‌های قلبی و مغزی و سرطان را برای کاربران محاسبه می‌شود و رنگ قلب کاربران را مشخص می‌کند.

پس از آن برای هر فرد یک  برنامه مشخصی ارائه می‌شود که با رعایت آن افراد می‌توانند به یک قلب سبز و سالم برسند. این برنامه به همت محققان ایرانی طراحی شده و مراسم رونمایی این نرم‌افزار موبایل روز شنبه با حضور مقامات وزارت بهداشت برگزار خواهد شد.

کد خبر
363689

