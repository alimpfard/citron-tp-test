
دکتر محسن فتحی نجفی، عضو هیات علمی موسسه رازی و مدیر علمی شرکت در گفت‌وگو با ایسنا، اظهار داشت: این ترکیب دارویی که به صورت لوسیون و کرم تهیه شده به دلیل برخورداری از میزان بالای مواد فعال و آنتی اکسیدان سرعت ترمیم زخم را افزایش داده و مانع از بروز آلودگی‌های پوستی می‌شود.

وی خاطرنشان کرد: آزمایش‌های مربوط به این دارو از دو سال پیش با همکاری دانشگاه علوم پزشکی مشهد انجام شده که کارایی خود را در ترمیم انواع زخم‌های عمیق از جمله زخم پای
دیابت
ی نشان داده است. این محصول مجوز وزارت بهداشت را هم دریافت کرده و به زودی به صورت تجاری به بازار عرضه خواهد شد.

فتحی نجفی با بیان این که نمونه این ترکیب دارویی به فرم ژل در ترمیم روت کانال دندان و زخم‌های دهانی با موفقیت استفاده شده است، اظهار کرد: داروی ایرانی به عنوان کرم ارگانیک و فاقد هر گونه افزودنی با یک دهم نمونه مشابه خارجی عرضه خواهد شد که علاوه بر مصارف درمانی در حوزه آرایش و بهداشت پوست از جمله جلوگیری از افتادگی پوست و بروز چین و چروک مورد استفاده قرار خواهد گرفت.

فتحی نجفی در خصوص ماهیت بره موم زنبور عسل که پایه محصول دارویی تولیدی است، اظهار داشت: بره موم که در حکم سیستم ایمنی کندوی زنبور عسل و عامل جلوگیری از آلودگی آن تلقی می‌شود از جمله فرآورده‌های مفید زنبور عسل است که شامل مخلوطی از مقادیر مختلف موم زنبور و رزین‌هاست. بره موم برای بستن شکاف‌های موجود در کندو، کاهش اندازه دریچه ورودی و پوشاندن اجساد حیوانات و حشرات مرده قبل از خروج آنها از کندو استفاده می‌شود. بره موم زنبور عسل از سوی
سازمان بهداشت جهانی
به عنوان ماده طبیعی با قابلیت پیشگیری و درمان از سوی FDA به عنوان ترکیب جلوگیری کننده از بیماری‌های ویروسی تایید شده است.

بزرگترین مصرف کننده فرآورده های بره موم زنبور عسل در دنیا
ژاپن
ی‌ها هستند که از آن در تولید ترکیب دهان شویه‌ها، داروهای درمان زخم‌های دهانی، رفع بوی بد دهان و .... استفاده می‌کنند.

فتحی نجفی در پایان خاطرنشان کرد: محققان این شرکت دانش بنیان همچنین موفق به تولید مکمل رژیمی غذایی پروایکس با فرمولاسیون جدید از مواد موثره بره موم کندوی زنبور عسل شده‌اند که در تقویت سیستم ایمنی بدن و پیشگیری از بیماری‌هایی نظیر سرماخوردگی، آنفلوانزا و آفت دهانی مکرر، تنظیم قند خون و .... نقش بسزایی دارد.

 

کد خبر
198578

