
براساس گزارش CNN، با اين‌همه خانواده جكسون بوئل در ماه آگوست تولد يكسالگي او را در نهايت شگفتي پزشكان جشن گرفتند. پزشكان پس از ماه‌ها معاينه و آزمايش اختلال جكسون كوچك را MHAC،‌نوعي اختلال شديد مغزي تركيبي از ميكروسفالي و هيدرانن‌سفالي، تشخيص دادند.


زندگي كوتاه اين نوزاد از مشكلات عذاب خالي نبوده‌است و حضور والدين او در شبكه‌هاي اجتماعي براي جكسون شهرت جهاني به دنبال داشته‌است.

برندون بوئل پدر جكسون در ماه سپتامبر در پست فيس‌بوكي‌اش اعلام كرد كه همسرش با وجود آگاهي از نقص در نوزاد 17 هفته‌اي‌اش تصميم گرفته تا به جاي سقط جنين، فرزندش را حفظ كند.

جكسون در فيس‌بوك 200 هزار طرفدار دارد و تاكنون توانسته از محل خيريه 100 هزار دلار پول جمع‌آوري كند كه صرف هزينه‌هاي ماهانه درمان و داروي خانواده خواهد شد.

جكسون قادر به بلع نيست و بايد از طريق لوله‌هاي ويژه‌اي به او غذا داده شود، اما پدرش مي‌گويد اين ناتواني تنها تفاوتي است كه فرزندش با ديگر كودكان دارد. به گفته وي جكسون براي هميشه كوچك باقي خواهد‌ماند اما رفتارهاي او در بيشتر موارد شبيه به تمامي كودكان و نوزادان ديگر است.

کد خبر
309197

