
به گزارش ایسنا، مطالعات محققان دانشگاه پورتلند آمریکا نشان می‌دهد بروز تغییر در سرعت راه رفتن افراد مسن ممکن است نشان‌دهنده مراحل اولیه
زوال عقل
موسوم به اختلالات شناختی خفیف (MCI) باشد.

به گفته هیروکو دوج، در این تحقیق از تکنیک نوین نصب حسگرهای مادون قرمز در سقف منازل استفاده شد. این سیستم با هدف کشف شیوه راه رفتن افراد بزرگسال در راهرو طراحی شد.

با استفاده از این شیوه نظارتی جدید، دانشمندان قادر به دریافت ایده بهتری در خصوص چگونگی رابطه تغییرات حتی ظریف در سرعت راه رفتن و زوال عقل شدند.

این پژوهش شامل 93 فرد 70 سال یا بالاتر بود که تنها زندگی می‌کردند. از این تعداد 54 شرکت‌کننده فاقد هر نوع اختلال شناختی، 31 نفر دارای MCI مرتبط با عدم حافظه و هشت تن نیز مبتلا به زوال عقل مرتبط با حافظه بودند.

این دانشمندان به نمونه‌ موردی‌هایشان آزمون‌های حافظه و تفکر دادند و همچنین بر سرعت راه رفتن آنها در منازل و به صورت مخفیانه طی یک دوره سه ساله نظارت کردند.

شرکت‌کنندگان در این آزمون بر اساس سرعت متوسط راه رفتن هفتگی‌ و همچنین میزان نوسان این سرعت در منزل در گروه‌های آهسته، متعادل و سریع جای گرفتند.

نتایج حاصل نشان داد که احتمال راه رفتن آهسته افراد دارای MCI مرتبط با عدم حافظه، نه برابر افراد سریع و یا متعادل بوده و همچنین میزان نوسانات در سرعت راه رفتن با زوال عقل مرتبط است.

به گفته دوج، مطالعات بیشتری با استفاده از گروه‌های نمونه‌موردی بزرگ‌تر برای پاسخ به این پرسش که آیا سرعت راه رفتن و نوسانات می‌تواند پیش‌بینی‌کننده مشکلات آتی حافظه و فکری در افراد مسن باشد، لازم است.

شناسایی زوال عقل در مراحل اولیه پزشکان را قادر به حفظ استقلال فرد، درمان و ارائه شیوه‌های پیش‌گیری‌کننده رشد بیماری می‌کند.

کد خبر
217557

