
به گزارش همشهری آنلاین به نقل از پایگاه اطلاع رسانی
وزارت بهداشت
،
مرضیه وحید دستجردی
افزود: در آخرین جلسه ستاد طرح‌های کلان وزارت بهداشت تولید ۱۵ دارو را تصویب کردیم که ۵ تا از این دارو‌ها بهمن‌ماه همزمان با سالگرد پیروزی انقلاب اسلامی رونمایی می‌شود.

وی اظهار داشت: تاکنون ۵ فراخوان تولید واکسن منتشر کرده‌ایم که صنعتگران و پزشکان برای کمک در این مسیر وارد جرگه تولید شوند. به کسانی هم که وارد این عرصه شوند تسهیلات بانکی و وام‌های حوزه فناوری ریاست جمهوری تعلق می‌گیرد.

وزیر بهداشت گفت: ۱۲ دارو، ۱۲ مورد تجهیزات پزشکی و ۱۷ مورد واکسن نیز از فراخوان‌های گذشته‌ای که داده‌ایم و هم اکنون در حال انجام است به مرحله تولید می‌رسند.

 

کد خبر
181506

