
به گزارش سی‌ان‌ان در جريان اين تحقيق تحریک‌کننده‌های الکتریکی در نخاع‌های اين مردان کاشته شد و آنان اکنون در حال تلاش برای به دست آوردن توانایی برای بازیابی توانایی راه رفتن هستند.

مقاله‌ای که این پژوهش دکتر سوزان هارکما و همکارانش در مرکز پژوهشی آسیب نخاعی کنتاکی در دانشگاه لوئیزویل را توصیف می‌کند، روز جمعه 24 ژوئیه در ژورنال آنلاین PLoS One منتشر شد.

به گزارش سی‌ان‌ان داستین شیلکاکس که پنج سال پیش در یک سانحه خودرو فلج شده بود، دراین‌باره گفت: «من می‌توانم تا بیش از نیم ساعت سرپا بایستم. فوق‌العاده است. شگفت‌انگیز است. احساسی امیدبخش است.»

بنیاد کریستوفر و دانا ریو در حال گردآوری 15 میلیون دلار برای انجام این عمل بر روی چندین بیمار دیگر است. حدود 4000 نفر از قبل برای شرکت در این پژوهش داوطلب شده‌اند.

پیتر وایلدراتر، رئیس این بنیاد گفت: «ما واقعاً هیجان‌زده هستیم. به نظر ما آینده برای افرادي که دچار آسیب‌های نخاعی هستند،‌ بسیار روشن است.»

کد خبر
302429

