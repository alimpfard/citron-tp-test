
گلشید صنعتی مجری طرح در گفتگو با خبرنگار مهر در این باره توضیح داد: در این پروژه تحقیقاتی با استفاده از هوای یونیزه موفق به طراحی و ساخت دستگاهی برای درمان زخم و عفونت شدیم.

این دستگاه قادر است عفونت های سطحی را بدون استفاده از آنتی‌بیوتیک‌های شیمیایی در دوره کوتاهترین زمان درمان کند.

به گفته مجری طرح، این دستگاه طی دو مرحله Invitro (مرحله آزمایشگاهی) و Invivo (آزمایش بر روی موجودات زنده) مورد آزمایش قرار گرفته است.
در مرحله Invitro بر روی دو باکتری استافیلوکوکوس (از باکتریهای آلوده کننده مواد غذایی) و سودوموناس (عامل عفونت های سیستم تنفسی، بافتهای نرم، استخوان و مفاصل و عفونتهای معده و روده ای) بررسی صورت گرفته که نتایج حاکی از آن است که باکتریها از بین رفته و یا رشد نکرده‌اند.
در آزمایشهای Invivo دستگاه بر روی 60 موش مورد آزمایش قرار گرفته و نتایج پاتولوژی نشان داده است که دوره درمان زخم موش‌های تیمار شده با دستگاه از 14 روز به 10 روز کاهش یافته است.

 

کد خبر
138683

