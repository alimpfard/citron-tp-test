
ه گزارش ایرنا، محققان دانشگاه کوئینزلند در استرالیا اعلام کردند این دارو در تسکین درد موثر است که به این ترتیب امیدها را در مسیر پیدا کردن یک داروی مسکن جدید و غیراعتیاد آور افزایش داده است.

به گفته محققان، این دارو که هنوز روی انسان‌ها آزمایش نشده است حدود 100 برابر قوی‌تر از مرفین یا گاباپنتین (بهترین داروهای مسکن برای کاهش دردهای عصبی مزمن) است.

دیوید کریک پژوهشگر اصلی این پروژه و عضو دانشگاه کوئینزلند استرالیا گفت: "عامل فعال این دارو که کانوتوکسین نامیده می‌شود از حلزون‌های گوشتخواری به دست می‌آید که در مناطق غربی اقیانوس هند و اقیانوس آرام یافت می‌شوند.

این حیوان دریایی در زمان شکار کردن ماهی‌ها، سمی را وارد بدن ماهی می‌کند. این سم به اندازه‌ای قوی است که بدن ماهی را در زمان خورده شدن فلج می‌کند.

پروتئین بسیار کوچکی که از سم این حلزون به دست آمده است، پایه اصلی پنج ترکیب آزمایشی جدید را تشکیل می‌دهد.
مطالعه اولیه این ترکیبات روی موش‌های آزمایشی نشان داد که ظاهرا میزان درد به نحو قابل توجهی کاهش می‌یابد.

سم‌های حیوانات که باعث مسدود شدن برخی شبکه‌ها در سیستم عصبی می‌شود در مقایسه با مسکن‌های معمولی از قبیل مرفین و هیدروکودون خطر اعتیاد کمتری دارند."


مفاهیم: شبه‌افیونى‌ها چیستند؟


کد خبر
253459

