
براساس گزارش ساينس الرت، از بين رفتن اين بيماري تنها به آمريكاي شمالي نيست بلكه منظور منطقه‌اي است كه از كانادا آغاز شده و تا شيلي ادامه دارد و تمامي كشورهايي كه در اين ميان واقع شده‌اند را نيز شامل مي‌شود.

اين اولين منطقه در جهان است كه توانسته خود را از شر موارد محلي ابتلا به اين بيماري ويروسي برهاند. كاريسا اتينا مدير سازمان بهداشت پن‌آمريكا كه اعلام اين خبر را به همراه سازمان بهداشت جهاني به عهده داشت مي‌گويد اين يك روز تاريخي براي منطقه ما و جهان است و نشان از آن دارد كه با همكاري كشورها در مسير رسيدن به هدفي خاص، موفقيت قابل دسترسي است.

البته اگرچه اين بيماري در آمريكا نابود شده‌است، اما افراد ممكن است در اين منطقه به ويروس سرخك آلوده شوند، امسال تنها در آمريكا 54 مورد ابتلا گزارش شده‌است، اما اين ابتلا‌ها خارج از آمريكا رخ داده‌اند و توسط مسافران به داخل منتقل شده‌اند.

آخرين مورد شيوع داخلي سرخك در سال 2002 در ونزوئلا رخ داده‌است. اين بيماري در سال 2000 در آمريكاي شمالي از بين رفت. متاسفانه از بين بردن يك بيماري ويروسي از يك منطقه معني ريشه‌كن شدن بيماري نيست، ريشه‌كن كردن بيماري به معني از بين رفتن آن در كل جهان است.

بشر تا به امروز تنها توانسته يك بيماري را با موفقيت از زمين ريشه‌كن كند. به لطف موفقيت در توليد واكسن آبله در سال 1796 توسط جوناس سالك آخرين مورد آبله در سال 1977 گرازش شد و ريشه‌كن شدن اين بيماري در سال 1980 رسما اعلام شد.

اما اكنون بشر در آستانه ريشه‌كن ساختن دومين بيماري قرار گرفته‌است. بيماري كرم گينه كه به واسطه انگلي به همين نام ايجاد مي‌شود، امروزه به لطف تجهيزات تصفيه آب تنها در چهار كشور وجود دارد. 

کد خبر
347797

