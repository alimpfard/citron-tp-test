
محققان موسسه گاروان در سیدنی دریافتند زنانی که از
دیابت بارداری
رنج می‌برند با احتمال بیشتری مواجه‌اند که کودکان آنها در سنین بزرگسالی با
دیابت
و مشکلات اضافه وزن روبه رو شوند.

به گزارش مهر، برپایه این تحقیقات، نوزادی که از مادران با دیابت بارداری متولد می شوند سوخت و ساز پایین تری دارند به طوریکه حتی با یک رژیم غذایی معمولی نیز فورا چاق می شوند.

این دانشمندان کشف کردند دیایت بارداری موشهای آزمایشگاهی در جنین آنها اضافه وزن و سایر مشکلات متابولیکی را برنامه‌نویسی می کند.

همچنین تغییراتی در بیان برخی از نوروپپتیدها در مغز این موشها مشاهده شد. نوروپپتیدها تعادل انرژی و وزن بدن جنین را کنترل می کنند.

به گفته محققان، به تدریج که نوزادان دچار افزایش وزن می شوند در بدن آنها توانایی تولید و استفاده از انسولین کاهش می یابد که این یک علامت دیابت در مراحل اولیه است.

این نتایج نشان می دهد که ارتباط مستقیم میان سطح قند خون در مادر در طول بارداری و ویژگیهای متابولیکی کودک در سنین بزرگسالی ارتباط وجود دارد.

همچنین نوزادانی که از زنان با دیابت بارداری متولد می شوند به دلیل ابعاد بزرگ بدن، احتمال بیشتری وجود دارد که با روش سزارین متولد شوند.

دیابت بارداری به طور طبیعی از پایان سه ماهه دوم بارداری بروز می یابد. یکی از مهمترین دلایل بروز این بیماری تولید هورمونی است که در جفت تولید می شود و «پلاسنتال لاکتوژن» نام دارد. این هورمون عملکرد انسولین را مختل می کند

کد خبر
127005

