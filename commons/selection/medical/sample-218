
به گزارش رویترز پژوهشگران دریافتند که افرادی که میزان بیشتری MSG دریافت می‌کنند، با احتمال بیشتری اضافه‌وزن پیدا می‌کنند یا چاق می‌شوند.

و این افزایش وزن صررفا به این خاطر نیست که این افراد مقدار زیادی  غذاهای مملو از MSG می‌خورند. این رابطه میان دریافت زیاد MSG و افزایش وزن حتی وقتی شمار کلی کالری دریافتی افراد در نظر گرفته می‌شد، همچنان وجود داشت.

کا هه، کارشناس تغذیه در دانشگاه کارولینای شمالی در چپل هیل در
آمریکا
که سرپرست این پژوهش بوده است، می‌گوید گرچه خطر افزایش وزن مربوط به دریافت MSG چندان زیاد نیست، اما اثرات عمده‌ای از لحاظ بهداشت عمومی دارد. او می‌گوید: "هر کسی این ماده را می‌خورد."

MSG یکی از پرمصرف‌ترین افزودنی‌های غذایی در جهان است. گرچه استفاده از این ماده در کشورهای آسیایی شیوع بیشتری دارد، اما این ماده در به فراوانی در غذاهای آماده در آمریکا از چیپس گرفته تا سوپ‌های آماده، حتی اگر بر روی برچسب‌شان ذکر نشده باشد، به کار می‌رود.

تخمین زده می‌شود که آمریکاییان به طور معمول روزانه به اندازه حدود نیم گرم MSG  مصرف می‌کنند، در حالیکه تخمین‌ها برای
ژاپن
و
کره
میانگین دریافت این ماده را میان یک و نیم تا 10 گرم قرار می دهد.

MSG ماده‌ای بی‌خطر محسوب می‌شود، اما برخی از افراد به دنبال مصرف آن دچار سردرد، تهوع و سایر واکنش‌های نابجا می‌شوند.

دانشمندان این فرض را مطرح کرده‌اند که   افراد مقدار بیشتری غذاهای حاوی MSG مصرف می‌کند، صرفا به این علت که این غذاها مزه بهتریث دارند. شواهد دیگر هم حاکی از آن است که MSG ممکن است با سیستم‌های پیام‌دهی در بدن که اشتها را تنظیم می‌کنند، تداخل کند.

در آخرین پژوهش در این مورد که نتایج آن در جورنال تغذیه بالینی آمریکا منتشر شده است، هه و همکارانش بیش از 10000 فرد بزرگسال را در
چین
برای 5.5 سال مورد پیگیری قرار دادند.

این پژوهشگران میزان دریافتی MSG  پیش و پس از اندازه گیری وزن مواد غذایی که افراد مصرف می‌کردند، برای مثال بطری‌های سس سویا، را اندازه گیری کردند تا دریابند افراد چقدر از این ماده افزودنی را مصرف می‌کنند. آنها همچنین میزان مصرف غذایی افراد در طول یک دوره 24 ساعته را از این افراد پرسیدند.

نتایج نشان داد که مردان و زنانی که بیشترین میزان MSG (میانه 5 گرم در روز) را مصرف می‌کنند، نسبت به افرادی که کمترین میزان این ماده رایحه‌دهنده  (کمتر از نیم گرم) را مصرف می‌کردند، در پایان بررسی  با احتمال 30 درصد بیشتر دچار اضافه وزن شده بودند. پس از حذف افرادی که در شروع بررسی اضافه وزن داشتند، میزان خطر به 33درصد افزایش یافت.

به گفته پژوهشگران مشکل
چاقی
در چین به شدت این مشکل در آمریکا نیست، که احتمالا MSG نباید مقصر اصلی در افزایش وزن باشد. اما آنها در عین حال می‌گویند از آنجایی که چینی‌ها از لحاظ جسمی فعال‌ترند، این خصوصیت ممکن است باعث خنثی‌شدن اقرات افزاینده وزن MSG در این کشور شود.

کد خبر
136395

