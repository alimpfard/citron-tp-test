
اینگونه شبکه‌ها عمدتا انواع مشخصی از داروهای زیبایی و پرورش اندام یا تقویت قوای جنسی را تبلیغ می‌کنند که مشخص نیست داروهای مذکور از کدام مرجع بین‌المللی مجوز و تأییدیه دارد. در همین زمینه رئیس بازرسی ویژه سازمان غذا و داروی وزارت بهداشت با اشاره به تبلیغات گسترده شبکه‌های خارجی در مورد داروها و مواد آرایشی - بهداشتی گفت: مردم برای حفظ سلامت خود و خانواده‌شان باید توصیه‌ها در مورد داروهای غیرمجاز و تقلبی را جدی بگیرند.

تبلیغ مصرف دارو و محصولات دارویی اساسا در داخل کشور مجاز نیست چرا که تنها کسی که می‌تواند مجوز مصرف یک داروی خاص را به بیماران بدهد پزشک متخصص هر فرد است.با وجود این بسیاری از شرکت‌های وارد‌کننده انواع محصولات دارویی و بهداشتی و آرایشی اقدام به تبلیغ این نوع داروها کرده و محصول را نیز برای متقاضیان ارسال می‌کنند.

همین موضوع سبب بروز مشکلاتی برای مردم شده و عوارض خطرناکی را برای برخی به‌وجود آورده است.
واقعیت این است که پروسه تولید یک دارو بسیار پیچیده است و حتی پس از آزمایش‌های متعدد روی یک دارو تا سال‌ها مجوز توزیع عمومی آن به تولید‌کنندگان داده نمی‌شود. واردات محصولات دارویی به هر کشور نیز تحت ضوابط خاصی است که وزارت بهداشت هر کشور تعیین می‌کند. فروش دارو خارج از شبکه رسمی کشور می‌تواند عوارض جبران‌ناپذیری را برای مصرف‌کنندگان آن به‌دنبال داشته باشد.

کد خبر
133112

