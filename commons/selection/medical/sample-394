
به گزارش خبرگزاری فرانسه بررسی انجام شده بوسیله مراکز کنترل و پیشگیری بیماری
آمریکا
(CDC) بیانگر آن است نوجوانان سفیدپوست با بیشترین احتمال می‌گویند که داروهای نسخه‌ای را مورد سوءمصرف قرار دااده‌اند، و 23 درصد پذیرفته‌اند که دارویی مانند اکسی‌کدون، داروی آرامبخش زاناکس (آلپرازولام) یا ریتالین (متیل‌فندیت) را بدون نسخه پزشک مصرف کرده‌اند.

این بررسی که در سال 2009 بر روی 16000 دانش‌آموز دبیرستانی انجام شد، همچنین نشان داد که حدود سه‌چهارم نوجوانان امریکایی الکل و بیش از یک سوم آنها
ماری‌جوانا
، 6.4 درصد کوکائین، حدود 7 درصد ا
کستازی
و 4 درصد
مت‌آمفتامین
مصرف کرده‌اند.

هاول وچسلر، رئیس بخش بهداشت نوجوانان و مدارس در CDC می‌گوید: "برخی از افراد فکر می‌کنند داروهای نسخه‌ای بی‌خطر از داروهای غیرقانونی هستند، اما سوءمصرف این داروها هم می‌تواند عوارض جانبی وخیمی به دنبال داشته باشد."

یافته‌های این تحقیق از "نظرخواهی ملی درباره رفتارهای پرخطر جوانان" به دست آمده است که سالانه از 1991 انجام شده است. این نظرخواهی شش "رفتار خطرآفرین دارای اولویت" از جمله مصرف الکل و داروهای روانگردان را تحت نظر دارد که در چهار علت اصلی مرگ جوانان در آمریکا دخیل هستند.

این چهار علت شامل تصادفات رانندگی (30 درصد)، جراحت‌های غیرعمدی (16 درصد)، قتل (16 درصد) و خودکشی (12 درصد) می‌شوند.

کد خبر
108943

