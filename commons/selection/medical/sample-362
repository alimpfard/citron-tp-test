
به گزارش خبرگزاری فرانسه‌ سخنگوی شرکت نوو نوردیسک، در زمینه عرضه درمان‌های
دیابت
پیشگام است،‌ گفت: "به اعتقاد ما این انسولین فوق‌طولانی‌اثر نسل چهارم هنگامی که در سال 2013 وارد بازار شود به رقیب جدی انسولین لانتوس بدل خواهد شد."

نوو نوردیسک روز پنچ‌شنبه 23 دسامبر نتایج بررسی‌هایی را منتشر کرد که نشان می‌داد این انسولین جدید با نام Degludec
خطر افت خطرناک قند خون در هنگام شب را در مقایسه با انسولین طولانی‌اثر لانتوس که بوسیله شرکت فرانسوی سانوفی-آونتیس تولید می‌شود، تا 25 درصد کاهش می‌دهد.

مادز کروگسگارد تامسن، معاون اجرایی ریاست و مدیر ارشد علمی نوو نوردیسک در بیانیه‌ای گفت: "هیپوگلیسمی شبانه- افت بیش از حد خون در طول شب- یک نگرانی عمده برای بسیاری از بیماران دیابتی است."

بر اساس آمار
سازمان جهانی بهداشت
بیش از 220 میلیون نفر در جهان به دیابت مبتلا هستند، بیماری که ناشی از عدم تولید ناکافی انسولین در بدن یا عدم تاثیر انسولین بر بافت‌ها به خاطر اضافه وزن و عدم تحرک کافی است.

کد خبر
124045

