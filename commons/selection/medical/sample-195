
براساس گزارش تلگراف، دانشمندان دانشگاه استنفورد مي‌گويند مي‌توان با استفاده از دارويي جديد واكنش‌هاي ايمني مغز را بهبود بخشيده و از بروز
بيماري آلزايمر
جلوگيري و يا حتي آن را درمان كرد.

محققان دريافته‌اند سلول‌هاي عصبي از آن رو مي‌ميرند كه سلول‌هايي كه مسئوليت پاكسازي مغز از باكتري‌ها، ويروس‌ها و رسوبات  پرخطر را به عهده دارد، غيرفعال مي‌شود.

اين سلول‌ها كه ميكروگليا ناميده مي‌شود، در دوران جواني افراد عملكرد خوبي دارد، اما با افزايش سن، تك پروتئيني به‌نام EP2 مانع از ادامه فعاليت درست اين سلول‌ها مي‌شود.

دانشمندان اكنون دريافته‌اند با مسدود كردن عملكرد اين پروتئين،امكان فعاليت طبيعي سلول ميكروگليا را فراهم آورده و اين سلول مي‌تواند پلاك هاي مخرب آميلويد بتا را كه با آسيب‌زدن به سلول‌هاي عصبي منجر به بروز آلزايمر مي‌شوند، از سطح مغز بزدايد. محققان مشاهده كردند مسدود كردن اين پروتئين در مغز موش‌ها زوال حافظه و ديگر نشانه‌هاي آلزايمر‌مانند را در اين جاندار وارونه مي‌سازد.

به گفته محققان، ميكروگليا گارد ويژه مغز محسوب مي‌شود و آزمايش‌ها نشان داده‌اند حفظ آنها در مسير درست مي‌تواند با زوال حافظه مقابله كرده و به حفظ عملكرد درست مغز كمك كند. اين سلول‌ها 10 تا 15 درصد از سلول‌هاي مغزي را تشكيل مي‌دهند و خط دفاع مغز به‌شمار مي‌روند كه فعاليت‌ها و مواد مشكوك را زير نظر مي‌گيرند. زماني كه مشكلي رديابي مي‌شود، موادي از اين سلول‌ها ترشح مي‌شود كه باعث احضار كردن ديگر سلول‌هاي ميكروگليا در صحنه و نابودي مهاجمان خارجي به مغز مي‌شود.

اين سلول‌ها همچنين مسئوليت جمع‌آوري سلول‌هاي زباله و نابودي آنها را به عهده دارند. دانشمندان دريافتند در مغز موش، ميكروگلياها پلاك‌هاي چسبنده آميلوئيد بتا را تحت كنترل نگه مي‌دارند، اما اگر پروتئين EP2 دوباره فعال شود،‌مانع از فعاليت اين سلول‌ها خواهد‌شد. موش‌هايي كه ساختار ژنتيكي آنها به گونه‌اي تغيير يافته‌بود كه پروتئين EP2 در آنها ايجاد نمي‌شد، هرگز به آلزايمر مبتلا نمي‌شدند، حتي زماني كهمحلولي حاوي پلاك‌هاي آميلوئيد بتا به آنها تزريق شد.

اكنون دانشمندان در تلاشند بتوانند ماده‌اي را توليد كنند كه تنها پروتئين EP2 را هدف گرفته و مانع از فعاليت آن شود.

کد خبر
280564

