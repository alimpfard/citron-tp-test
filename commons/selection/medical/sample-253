
به گزارش خبرنگار مهر، آنتی‌بیوتیک‌های آمینوگلیکوزید توسط حدود ۷۰ هزار نفر در دنیا که مبتلا به بیماری مزمن تاثیرگذار بر ریه، لوزالمعده، کبد، کلیه‌ها و روده‌ها هستند استفاده می‌شود.

یافته‌های محققان دانشگاه اورگن آمریکا نشان داد بیمارانی که مجبور به استفاده از دوز بالای آنتی بیوتیک‌ها برای کاهش عفونت‌های تنفسی‌شان هستند، ۴.۷۹ برابر بیشتر در معرض ناشنوایی دائمی قرار داشتند. این وضعیت می‌تواند بواسطه انزواطلبی،
افسردگی
و زوال شناختی در این بیماران تشدید شود.

آمینوگلیکوزید مانع از سنتز پروتئین باکتریایی می‌شود و برای از بین بردن عفونت‌های مرگبار ضروری است اما در عین حال می‌تواند موجب کاهش عملکرد شنوایی در گوش درونی و همچینین عملکرد کلیه‌ها شود.

در این مطالعه، تیم تحقیق گزارش پزشکی ۸۱ بیمار مبتلا به فیبروز کیستیک را با رده سنی ۱۵ تا ۶۳ سال بررسی کردند. آنها این افراد را از لحاظ میزان دوز مصرف به چهار گروه تقسیم کردند. محققان دریافتند هرقدر میزان دوز مصرف این آنتی‌بیوتیک بیشتر باشد احتمال بروز ناشنوایی نیز بالاتر خواهد بود.

کد خبر
364111

