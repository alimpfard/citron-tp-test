
به گزارش خبرنگار مهر، مطالعه این محققان شامل ۲۵ کودک ۲ تا ۶ ساله مبتلا به
اوتیسم
بود. در این تحقیق، پژوهشگران به بررسی این موضوع پرداختند که آیا تزریق خون بند ناف جوانان حاوی سلول‌های بنیادی نادر می‌تواند به درمان اوتیسم کمک کند.

محققان دریافتند بهبود رفتاری در ۷۰ درصد بیماران گزارش شد. هرچند متخصصان تاکید دارند این درمان هنوز در مرحل اولیه بوده و نیاز به تحقیقات بیشتری است.

محققان اذعان می‌کنند دومین مطالعه با مقیاس بزرگ‌تر درحال انجام است و محققان امیدوار به یافتن درمان بلندمدت برای اوتیسم هستند.

جوآن کرتزبرگ، سرپرست برنامه درمان، در این باره می‌گوید: «برخی کودکانی که به خوبی صحبت نمی‌کردند شاهد افزایش بیشتر در تلفظ لغات و عملکرد گفتاری‌شان بودند.»

وی در ادامه افزود: «نتایج مثبت این مطالعه بسیار امیدبخش است. اما از آنجائی که یک گروه کنترل برای مقایسه نداشتیم تعیین کارآمدی درمان نیاز به تحقیقات بیشتری دارد.»

کد خبر
366305

