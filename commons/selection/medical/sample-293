
دکتر ایرج خسرونیا در گفتگو با خبرنگار مهر اظهارداشت: اقدام
وزارت بهداشت
در بازگشت قیمت داروهای بیماران خاص و صعب العلاج تنها مشمول 10 درصد داروهای مصرفی در کشور می‌شود. در حالی که اقشار ضعیف جامعه برای تهیه همان 90 درصد داروهای عمومی نیز مشکل مالی دارند و توان پرداخت پول دارو را ندارند.

عضو هیئت مدیره نظام پزشکی تهران بزرگ، خواستار اختصاص ارزان‌ترین ارز برای واردات دارو شد و گفت: دارو باید مثل مایحتاج اولیه مردم، مشمول ارز مرجع شود.

خسرونیا تاکید کرد: برنامه وزارت بهداشت و سازمان غذا و دارو برای بازگشت قیمت داروهای خاص، به تنهایی نمی‌تواند مشکلات بازار دارویی را حل کند.

وی در ارتباط با تبلیغ داروها توسط برخی از پزشکان، نیز گفت: اصولا تبلیغ کردن دارو کار اشتباهی است و قطع به یقین بدانید، دارویی که تبلیغ می شود احتمالا مشکلاتش بیشتر از سایر داروهاست که تبلیغ نمی‌شوند.

رئیس جامعه پزشکان متخصص داخلی ایران ضمن مخالفت با تبلیغات تلویزیونی، ماهواره ای و...، افزود: البته برای برخی داروها جای مانور خیلی کم است. مثل داروهای ضد
سرطان
و... که پزشک لازم می‌بیند بهترین نوع دارو را برای بیمارش تجویز کند.

کد خبر
232294

