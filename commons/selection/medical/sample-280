
به گزارش خبرگزاری فرانسه این عفونت‌ها در «بیمارستان عمومی
سنگاپور
» (SGH) که تحت مدیریت دولت است، در بیمارانی در یک بخش در فاصله ماه‌های آوریل تا ژوئن رخ داده است.

مقامات بیمارستان گفتند با اینکه چهار نفری كه در این شیوع درگذشتند، دچار بیماری‌های وخیم دیگری هم بودند، آنان «نمی‌توانند این احتمال را رد کنند» که
هپاتیت
سي عامل مرگ این افراد بوده است.

نظام بهداشتی سنگاپور جزء یکی از بهترین نظام‌ها در آسیا رده‌بندی شده است و بیمارستان دولتی اعتبارات کافی دریافت می‌کنند.

بیماران از سراسر جهان برای درمان در SGH و سایر بیمارستان‌ها به سنگاپور پرواز می‌کنند.

وب‌سایت وزارت بهداشت سنگاپور (MOH) می‌گوید ویروس هپاتیت سي از راه خون منتقل می‌شود، و شایع‌ترین شیوه انتقال آن از طریق «شیوه‌های ناایمن تزریق، استریل نکردن ناکافی تجهیزات پزشکی و انتقال خون و فراورده‌های خونی غربالگری نشده است.

سازمان جهانی بهداشت می‌گوید حدود نیم میلیون نفر در سال به علت بیماری‌های کبدی مربوط به هپاتیت سي می‌میرند.

کد خبر
309691

