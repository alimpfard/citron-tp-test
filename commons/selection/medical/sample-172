
به گزارش خبرنگار مهر، مطالعه جدید محققان دانشگاه منچستر نشان می‌دهد اضافه وزن قابل توجه در بزرگسالی ریسک
سرطان
را تا ۵۰ درصد افزایش می‌دهد.

محققان در این مطالعه، شاخص توده بدنی ۳۰۰ هزار زن و مرد از
آمریکا
را بررسی کردند. تیم تحقیق تغییر در شاخص توده بدنی بین سنین ۱۸ تا ۶۵ سال را بررسی کرد و سپس وضعیت افراد را از نظر ابتلا به سرطان‌های مرتبط با چاقی تا ۱۵ سال تحت نظر داشت.

تا سن ۶۵ سالگی، ۹۴۰۰ زن و ۵۵۰۰ مرد حاضر در مطالعه مبتلا به یک سرطان مرتبط با چاقی تشخیص داده شدند.

دکتر هانا لنون، سرپرست تیم تحقیق، در این باره می‌گوید: «این تحقیق نشان می‌دهد چقدر توجه به اضافه وزن در طول زندگی مهم است و باعث می‌شود با ارزیابی شاخص توده بدنی تصویر واضح‌تری از ریسک سرطان به دست آید.»

کد خبر
352717

