
براساس گزارش ساينس الرت، دانشمندان آمريكايي نشانگر ژنتيكي را در DNA تومورهاي سرطاني شناسايي كردند كه در پنج نوع
سرطان
مختلف مشترك هستند و مي‌توانند براساس آن انواع سرطان‌ها را در مراحل اوليه شناسايي كنند.

اين نشانگر نتيجه روند تصحيح شيميايي
DNA
است كه متيلاسيون (افزایش یا جانشینی یک گروه متیل به یک مولکول) ناميده مي‌شود و كنترل فرايند بيان ژن را به عهده دارد. با شناسايي اين نشانگر متيلاسيون، دانشمندان شواهدي محكم را از اين نشانگر در پنج نوع تومور متفاوت، تومور روده، ريه، سينه، معده و اندومتر رحم به دست آوردند.

به گفته دانشمندان، يافتن نشانگر مبتني بر متيلاسيون مانند يافتن سوزن در انبار كاه است،‌شناسايي اين نشانگر چالشي فني است اما با يافتن اين نشانگر متيلاسيون ارتقا يافته به نام ZNF154 در اطراف يك ژن اين چالش به پايان رسيد.

اين يافته جديد كه در نشريه تشخيص مولكولي گزارش شده‌است، براساس پژوهشي انجام گرفته كه در سال 2013 انجام شد و دانشمندان با يافتن نشانگري مشابه، احتمال دادند اين نشانگر يك ردپاي جهاني براي تشخيص سرطان باشد.

دانشمندان موسسه مطالعاتي ملي ژنوم انسان مجموعه‌اي از مراحل را اجرا كردند كه به آشكارسازي اين نشانگر در انواع تومورها منجر شد. محققان از تكنيكي به نام واكنش زنجيره‌اي پليمراز استفاده كردند تا DNA استخراج شده از تومورها را تقويت كنند و پس از بررسي نتايج موفق به شناسايي نشانگر ZNF154 در تومورهاي متفاوت شدند.

دانشمندان اكنون قصد دارند امكان استفاده از اين نشانگر را براي تشخيص سرطان‌هاي مثانه، سينه، روده، پانكراس و پروستات از روي آزمايش ساده خون مورد بررسي قرار دهند.

کد خبر
324382

