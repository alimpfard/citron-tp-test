
به گزارش خبرگزاری فرانسه این گزارش می‌گوید داروهای محرک شبه آمفتامینی به طور گسترده‌ای در آسیای شرقی و جنوبی در سال 2009 مورد استفاده قرار گرفتند و تقریبا در هر کشور در این منطقه تولید  می‌شوند- و در میان آنها به خصوص
مت‌‌‌آمفتامین
که به نام مت شناخته می‌شود بسیار پرطرفدار است.

اداره مواد مخدر و جرائم
سازمان ملل
(UNODC) روز پنج‌شنبه 25 نوامبر در گزارشی اعلام کرد این مواد یک "تهدید بحرانی برای این منطقه هستند."

به گفته این گزارش کشور
میانمار
در این منطقه با وجود آزمایشگاه‌های غیرقانونی که در مرزهای ناآرام شرقی‌اش با استفاده از مواد قاچاق‌شده از
چین
و
تایلند
کار می‌کنند،‌ منبع اصلی تولید مت‌آمفتامین در منطقه است.

اما گروه‌های بین‌المللی جرائم سازمان‌یافته نیز در داد وستد این مواد در این ناحیه دخالت بیشتری پیدا کرده‌اند.

داروهای شبه‌‌آمفتامینی (ATS)  در سال 2009 در همه کشورهای این منطقه به جز سه کشور تولید شدند و در میان سه ماده مخدر اصلی مصرف‌شده در این کشورها بودند.

مدیر عامل UNODC، یوری فدوتوف در این باره گفت: "افزایش تولید و مصرف ATS گرایش نگران‌کننده و یک چالش فزاینده بهداشتی برای این منطقه است."

او افزود: "در حالیکه میزان کلی توسعه در بسیاری از کشورها در حال افزایش است،‌و زندگی‌های میلیون‌ها نفر در حال بهبود است، گسترش مصرف ATS موقعیتی غم‌انگیز- و غیرضروری- است که باید با فوریت تمام جلوی آن را گرفت."

یک ماده دیگر مصرف آن رو به افزایش است، کتامین است،  که در بیهوشی انسان‌ها و حیوانات مورد استفاه قرار می‌گیرد، اما همچنین به صورت یک داروی تفریحی، به عنوان جایگزین ارزان‌تر برای داروهایی مانند
اکستازی
نیز مورد مصرف است.

در سال 2009 بر اساس این گزارش 6.9 تن کتامین در شرق و جنوب شرق آسیا کشف شد، که 6.3 تن بیشتر از سال قبل بود 85 درصد کل کشفیات جهانی این ماده را تشکیل می‌داد.

در هنگ کنگ کتامین اکنون به ماده غیرمجاز اصلی مورد استفاده بدل شده است.

بر اساس گزارش این سازمان، سرویس‌های درمان دارویی در بسیاری از بخش‌های جهان نمی‌توانند خود را با این گرایش جدید به مصرف داروهای صناعی تطبیق دهند.

این بیانیه می‌گوید: "علیرغم این گرایش به مصرف ATS، اغلب سرویس‌های درمانی در منطقه  هنوز مصرف‌کنندگان
هروئین
،
‌تریاک
و
کانابیس
را هدف قرار می‌دهند."

این گزارش می‌گوید میان 3.4 میلیون تا 20.7 میلیون نفر در این منطقه در سال گذشته از آمفتامین‌ها استفاده کرده‌اند،‌ که مصرف‌کنندگان جهانی این مواد 14 میلیون تا 53 میلیون نفر بوده‌اند.

به گفته این گزارش گروه‌های بین‌المللی جرائم سازمان‌یافته به طور فزاینده‌ای در داد و ستد این مواد در این ناحیه،‌به خصوص در ایران و آفریقای غربی دخیل شده‌اند.

ساندیپ چاولا، مدیر تحلیل سیاست‌های UNODCاین داروهای ساخته شده در آزمایشگاه، که به صورت قرص، پودر یا کریستال توزیع می‌شوند، می‌توانند محدودیت‌های مرسوم مواد مخدر گیاهی را پشت سر بگذارند،‌زیرا تولید آنها به جغرافیا یا آب و هوا وابسته نیست.

او گفت: " در حالیکه جانیان می‌توانند ATS را در زیرزمین یا در حیاط پشتی خانه‌شان تولید کنند، فرصت‌های جدیدی برای آنها فراهم می‌شود که باید جلوی آنها را گرفت."

او افزود: "این امر به این معنا است که دیگر مسیر قاچاق طویلی وجود ندارد که نیروهای پلیس بتوانند در آن مواد مخدر را ضبط کنند ,ATS چالش‌های بسیار متفاوتی را در مقابل نیروهای حافظ قانون قرار می‌دهد."

 

کد خبر
121642

