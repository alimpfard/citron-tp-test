
قرص گیاهی که به تازگی توسط دانشمندان تولید شده با کلاژن سازی در بدن برای از پیشگیری از چین و چروک‌های زیر چشم موثر است و موجب می‌شود که پوست جوان بماند.

به گزارش مهر، محققان اظهار داشتند این محصول ماهانه 35 پوند هزینه دارد و می‌تواند جایگزین موفق بوتاکس باشد.
آن‌ها با مطالعه تاثیر و عمکلرد این قرص در آزمایشی با شرکت 166 زن که به طور متوسط 61 ساله بودند، توانستند این نتایج را اثبات کنند.

در این آزمایش زنان به سه گروه تقسیم شدند، گروه اول دوز پایینی از دارو و گروه دوم دوز بالاتری مصرف کردند و گروه سوم به جای این دارو دارونما دریافت کردند.

پس از 14 هفته دانشمندان چروک پوست این افراد را با قالب گرفتن از زیر چشمشان بررسی کردند و حتی نمونه‌های کوچک بافت را درنظر گرفتند. عمق چروک‌ها درمیان زنانی که قرص واقعی مصرف کرده بودند به طور متوسط 10 درصد بود.
افرادی که دوز داروی آن‌ها بالاتر بود بدنشان کلاژن بیشتری تولید کرده بود.

این قرص با نام «Dove Spa Strength Within» با حمایت شرکت «داو» تولید شده و برای فروش وارد بازارهای تجاری شده است. قرص کاهش چروک صورت دارای ایزوفلاون‌های سویا، مواد شیمیایی گیاهان، آنتی اکسیدان لیکوپن، ویتامین سی، ویتامین ایی و روغن‌های ماهی اومگا -1 است.

وقتی زنان پیرتر می‌شوند و به سن
یائسگی
می رسند، سطح هورمون استروژن آن‌ها کاهش می‌یابد که این امر موجب می‌شود پوست کلاژن کمتری تولید کند، کلاژن برای پوست خاصیت نرمی و ارتجاعی ایجاد کند. اکثر کرم‌های ضد چروک روی سطح بالایی پوست کار می‌کنند و تأثیر آن‌ها بسیار جزئی است.

اما دانشمندانی که این قرص را تولید کرده‌اند مدعی شده‌اند که مواد تشکیل دهنده این قرص موجب تولید استروژن بیشتر و در نتیجه کلاژن سازی پوست می‌شود. این امر چروک‌های عمیق را کاهش داده و از ایجاد خطوط جدید جلوگیری می‌کند.

 

کد خبر
233328

