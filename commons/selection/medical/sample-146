
به گزارش مهر، در حالی که سالانه مردم جهان در تلاش برای حفظ جوانی پوست، میلیون‌ها دلار صرف خرید محصولات زیبایی می‌کنند، آزمایشگاه‌های تحقیقاتی در تلاش هستند محصولات و مواد جدیدتر و موثرتری را برای این منظور تولید کنند.

اکنون پژوهشگران دانشگاه نیوکاسل در جدیدترین پژوهش‌های خود به نتیجه‌ای دست یافته‌اند که به ادعای آنها می‌تواند صنعت لوازم آرایشی - بهداشتی را متحول کند.

مارک برچ میچین، متخصص پوست و یکی از مجریان این طرح می‌گوید: در جدیدترین تحقیقات خود بر روی
آنتی اکسیدان
ی به نام "تیرون" کار کرده و به نتایج قابل توجهی دست یافته‌اند.

وی با اشاره به اینکه این تحقیقات هنوز بر روی انسان آزمایش نشده اظهار داشت: بررسی‌های انجام شده بر روی موش حاکی از تاثیر مثبت این ماده بر پوست است.

میچین گفت: با افزایش سن انرژی کم می‌شود و به جای آن میزان مواد مضر و آسیب رسان در بدن افزایش می‌یابد.

به گفته وی کاری که تیرون در بدن انجام می‌دهد غلبه بر این مواد سمی و حتی جوان سازی پوست است.

این پژوهشگر بیان داشت: با بالا رفتن سن، تخریب پوست آغاز می‌شود و در این بین برخی از کارها مانند استعمال دخانیات، مصرف الکل، رژیم غذایی نامناسب و ناسالم و
آلودگی هوا
و از همه بدتر
آفتاب سوختگی
سرعت تخریب پوست را افزایش می‌دهد.

وی تاکید کرد با این حال آنتی اکسیدان می تواند جلوی این آسیب دیدگی را بگیرد.

محققان می‌گویند این کشف تازه از همه محصولات قبلی موثرتر است و تا 100 درصد از پوست در برابر آفتاب محافظت کند.

به گفته آنها تیرون تا چند سال دیگر برای مصرف عموم به بازار عرضه می‌شود.

کد خبر
250256

