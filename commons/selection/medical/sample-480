
به گزارش خبرگزاری مهر، بررسی‌های محققان دانشگاه هاروارد نشان می‌دهد که حتی یکی از شایع‌ترین بیماری‌های بشر که در مجموع سخت اما بی ضرر شناخته می‌شود نیز می‌تواند احتمال توسعه بیماری‌های آلزایمر و پارکینسون را افزایش دهد.

به گفته این محققان، ویروس‌های آنفلوآنزا و تبخال می‌توانند به ماده خاکستری مغز نفوذ کرده و با ایجاد التهاب، این ناحیه را نسبت به هجوم این دو بیماری تخریب نورونی آسیب پذیر کنند.

این نورولوژیست‌ها به منظور بررسی ارتباط احتمالی میان عفونت‌های ویروسی با
آلزایمر
و
پارکینسون
اطلاعات جمع آوری شده در همه گیری بزرگ آنفلوآنزای اسپانیایی را پردازش کردند و دریافتند که در این دوره شکل حاد اما گذرای بیماری پارکینسون افزایش یافت.

آنفلوآنزای اسپانیایی یک بیماری خطرناک بود که بین سالهای 1918 تا 1919 بیش از 20 میلیون نفر را در سراسر دنیا کشت.

این محققان در این خصوص اظهار داشتند: "ویروس‌ها و سایر منابع التهاب می‌توانند فاکتورهای اولیه و برانگیزاننده برخی از شایع‌ترین بیماری‌های نورولوژیکی باشند."

این گزارش تاکید می‌کند که یک حمله آنفلوآنزایی به نوبه خود نمی‌تواند سبب خطرات قابل توجهی شود اما در دوره وجود ویروس آنفلوآنزا آسیب‌های سلولی انباشته می‌شوند و همراه با
استرس‌
های محیطی می‌توانند منجر به بروز آسیب‌های نورولوژیکی شوند.

دوره بحرانی برای سلول‌های مغز، چند هفته پس از آنفلوآنزا و زمانی است که تعداد و تمرکز مولکول‌های التهابی سیتوکین افزایش می‌یابد.

کد خبر
161189

