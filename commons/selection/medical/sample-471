
به گزارش خبرنگار مهر، مصرف دوز روزانه پروبیوتیک‌ها نه تنها برای سیستم گوارش خوب است، بلکه می‌تواند به بهبود عملکرد شناختی افراد مبتلا به
آلزایمر
کمک کند.

پروبیوتیک‌ها به خاطر خواص حفاظتی در مقابل اسهال‌های عفونی،
سندورم روده تحریک‌پذیر
، بیماری روده التهابی،
اگزما
، آلرژی‌ها، سرماخوردگی، خرابی دندان‌ها و بیماری پریودنتال، معروف هستند.

به گفته محققان، پروبیوتیک‌ها موجب تقویت عملکرد شناختی هم می‌شوند چراکه یک رابطه دوسویه مداوم بین باکتری‌های روده، سیستم گوارش و مغز با سیستم عصبی، سیستم ایمنی و هورمون‌ها وجود دارد که به آن «محور میکروبی-روده-مغز» اطلاق می‌شود.

طبق نتایج مطالعه بر روی موش‌ها مشخص شد که پروبیوتیک‌ها موجب بهبود یادگیری و حافظه و همچنین کاهش اضطراب و علائم
افسردگی
می‌شود، اگرچه هنوز شواهد محدودی در مورد تاثیر آن بر روی عملکرد شناختی انسان وجود دارد.

محققان با انجام آزمایش بالینی بر روی ۵۲ زن و مرد مبتلا به آلزایمر بین سنین ۶۰ تا ۹۵ سال دریافتند مصرف دوز روزانه باکتری‌های پروبیوتیک Lactobacillus و Bifidobacterium در طول یک دوره ۱۲ هفته‌ای می‌تواند موجب بهبود نسبی نمره بیماران مسن مبتلا به آلزایمر در تست وضعیت MMSE شود.

محمود سلامی، استاد دانشگاه کاشان، در این باره می‌گوید: «در مطالعه قبلی ما مشاهده کردیم که درمان با پروبیوتیک موجب بهبود یادگیری و حافظه مکانی آسیب دیده در موش‌های دیابتی شد، اما این برای اولین بار است که مشخص شده مکمل پروبیوتیک برای عملکرد شناختی آسیب دیده افراد مسن فایده دارد.»

کد خبر
354226

