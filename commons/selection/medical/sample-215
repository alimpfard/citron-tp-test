
به گزارش خبرنگار مهر، محققان دریافتند در سال ۲۰۱۵، ۱۷.۵ میلیون نفر تشخیص
سرطان
و ۸.۷ میلیون مرگ ناشی از بیماری در جهان گزارش شده است.

به گفته محققان افزایش موارد ابتلا به سرطان عمدتاً ناشی از پیرشدن جمعیت و رشد جمعیت همراه با تغییر در بروز سرطان در برخی سنین خاص است.

محققان اذعان می‌دارند که در حال حاضر ریسک ابتلا به سرطان در مردان یک به سه و در زنان یک به چهار است.

سرطان پروستات
شایع‌ترین نوع سرطان در مردان است (۱.۶ میلیون مورد ابتلا) و سرطان‌های نای، نایژه و ریه علت اصلی مرگ ناشی از سرطان در مردان تلقی می‌شود.

سرطان سینه
در بین زنان شایع‌ترین نوع سرطان بوده (۲.۴ میلیون مورد) و همچنین علت پیشرو مرگ ناشی از سرطان عنوان شده است.

به گفته دکتر کریستینا فیتزموریس از دانشگاه واشنگتن، «شایع‌ترین سرطان در بین کودکان، لوسمی، نئوپلاسم، غدد لنفاوی غیرهادکین، و سرطان‌های مغز و سیستم عصبی بوده‌اند.»

طبق این گزارش، سرطان دومین علت مرگ در جهان اعلام شده است.

کد خبر
354472

