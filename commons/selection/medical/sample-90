
فارس نوشت: سید موید علویان گفت: اگر چه متهم اصلی در ذهن مردم به هنگام چاقی مصرف مواد چرب است اما باید دانست که چربی مقصر اصلی نیست.

وی ادامه داد: در مقابل رژیم‌های غذایی مملو از قندها به صورت مخفیانه چربی ذخیره کرده و دور کمر را افزایش می‌دهد؛ این موضوع باعث شیوع چاقی می‌شود؛ مصرف چربی‌های خوب مانند اسیدهای چرب اشباع نشده در روغن زیتون و آجیل می‌تواند چربی‌های اشباع شده گوشت‌ها و در برخی غذاها را از بین ببرد.

این فوق تخصص گوارش و کبد تصریح کرد: منابع دیگر چربی‌های خوب مانند اسیدهای چربی ماهی و روغن آن بدن را در برابر چربی‌های مضر محافظت می‌کند.

وی افزود: در مواردی که فرد علاقه زیادی به مصرف شکلات و کاکائو دارد می‌تواند از شکلات‌های با درصد کاکائو بالا و شکر کم انتخاب کند.

علویان افزود: کاکائو حاوی مقادیر زیاد آنتی اکسیدان است، در حفظ تندرستی بدن مؤثر است، همچنین هنگام استفاده از لبنیات نیز بهتر است از ماست کم چرب یا پروبیوتیک استفاده شود.

این استاد دانشگاه بقیة‌الله افزود: 12 گامی که فرد را چاق می‌کند در ابتدا فکر کردن فرد به غذایی که قند دارد، قدم بعدی ترشح انسولین است. در گام سوم انسولین به بدن شما می‌گوید که اسیدهای چرب را ذخیره کند و مانع آزادسازی انرژی آنها می‌شد، در گام چهارم احساس گرسنگی ایجاد می‌شود و در گام بعدی سطح قند خون افزایش می‌یابد.

علویان ادامه داد: در گام هفتم قندهای هضم شده به صورت گلوکز وارد جریان خون می‌شوند و در گام بعدی انسولین بیشتری ترشح می‌شود؛ به ترتیب در گام‌های بعدی خوردن آغاز می‌شود، انسولین بیشتری ترشح می‌شود، چربی غذا به صورت پری‌گلیسیرید در سلول‌های چرب می‌ماند. سلول‌های چرب چرب‌تر می‌شود و در نتیجه چاق‌تر می‌شویم.

کد خبر
224599

