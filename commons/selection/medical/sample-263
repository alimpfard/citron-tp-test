
به گزارش خبرنگار مهر، دکتر
مرضیه وحیددستجردی
با اعلام اینکه داروهای کمیاب به‌زودی از گمرک ترخیص می‌شوند، گفت: امیدواریم با ورود این داروها به بازار دارویی کشور، مشکل کمبود داروی بیماران خاص برطرف شود.

وی ضمن تایید مشکلاتی که در زمینه تامین داروهای کمیاب وجود دارد، افزود: پیش‌بینی می‌کنیم با تخصیص ارز مورد نیاز برای تامین داروهای وارداتی، مشکلات بیماران نیز مرتفع شود.

وزیر بهداشت با اشاره به تامین بخشی از ارز مرجع برای واردات دارو، گفت: امیدواریم با اختصاص ارز مورد نیاز از سوی بانک مرکزی، مشکل تامین داروهای کمیاب به طور کامل رفع شود.

دستجردی با اعلام اینکه تاکنون 600 میلیون دلار ارز دارویی تخصیص یافته است، افزود: برای سال جاری 2.5 میلیارد دلار ارز دارویی پیش‌بینی شده است که امیدواریم این مقدار ارز تا پایان امسال از سوی بانک مرکزی، تخصیص یابد.

 

کد خبر
191284

