
بنیاد جهانی
دیابت
تخمین می‌زند که حدود 285 میلیون نفر یا حدود 6 درصد جمعیت جهان در سال 2010 با دیابت زندگی کرده‌اند. مبتلایان به دیابت نوع یک و 27 درصد مبتلایان به دیابت نوع 2 مجبورند که روزانه
انسولین
تزریق کنند؛ کاری که ممکن است آزارنده و مشکل باشد.

از آنجایی که اغلب افراد خوردن قرص را به تزریق دارو ترجیح می‌دهند، پژوهشگران مدت‌هاست که در تلاش برای ساختن شکل خوراکی انسولین بوده‌اند.

اما معلوم شده است که چنین کاری به این سادگی‌ها نیست، زیرا انسولین ماده‌ای پروتئینی است که در معده و روده تجزیه می‌شود.
اکنون گروهی  از پژوهشگران در دانشگاه کورتین
استرالیا
جایگزینی برای انسولین برای درمان خوراکی مبتلایان به دیابت یافته‌اند که ممکن است در آینده نیاز دیابتی‌ها به تزریق با سرنگ را برطرف کند.

به گزارش گیزمگ پروفسور اریک هلمرهورست و همکارانش در دانشگاه کورتین در تلاش برای یافتن ترکیبی که با نقشه مولکولی انسولین تطبیق کند، با کمک شرکت داروسازی استرالیایی Epichem به بررسی ساختار سه میلیون ترکیب گوناگون پرداختند."

پروفسور هلمرهورست می‌گوید: "ما یک نقشه سه‌بعدی از ساختار مولکولی انسولین تهیه کردیم و بخش‌های کلیدی در آن را که برای فعالیت انسولین ضروری هستند، شناسایی کردیم. سپس به جستجو در ساختار سه‌بعدی 3 میلیون مولوکول کوچک که این بخش‌های کلیدی را داشته باشند، پرداختیم. در نهایت یک مولکول دارویی را یافتیم که با این نقشه تطبیق می‌کند و در ارزیابی‌های زیست‌سناختی و مدل‌های حیوانی خواص مشابه انسولین را نشان می‌دهد. ما حدود 10 سال را صرف به حد مطلوب رساندن این مولکول اولیه کرده‌ایم."

این مولکول دارویی کوچک بر خلاف انسولین در معده تجزیه نمی‌شود،  و بنابراین می‌توان آن را به صورت قرص خوراکی مصرف کرد. به گفته  پروفسور هالمرهورست این قرص علاوه بر اینکه نیاز به تزریق را برطرف می‌کند، با هزینه بسیار کمتری قابل تولید است و آسان‌تر از انسولین قابل‌ذخیره‌سازی است. بنابراین در کشورهای در حال توسعه که میزان ابتلا به دیابت در آنها رو به افزایش است، راحت‌تر می‌توان آن را توزیع کرد.

این پژوهش هنوز در مرحله به حد مطلوب رساندن اولیه است و انتظار نمی‌رود
کارآزمایی‌های بالینی
زودتر از پنج سال دیگر آغاز شود.

گروه دانشگاه گورتین که به دنبال گرفتن مجوز این داروی جایگزین انسولین برای ورود به بازار و یافتن سرمایه‌گذاران برای مرحله بعدی تولید آن هستند، اخیرا نتایج کارشان را کنفرانس 2011 Univation ارائه کرد و توجه زیادی را به خود جلب کرد.. این کنفرانس محلی برای نمایش ابداعات پژوهشی در دانشگاه‌های غرب استرالیا برای یافتن سرمایه‌گذاران بالقوه است.

کد خبر
152098

