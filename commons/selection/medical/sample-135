
اولین مورد این بیماری در دهه 1970 در آنجا یافت شد. این بیماری به‌وسیله کنه‌های گوزنی منتقل می‌شود و در شمال غرب آمریکا شایع است.
بیماری لایم در صورت عدم درمان می‌تواند به تورم مفاصل، اختلال ریتم ضربان‌ قلب و مشکلات دستگاه عصبی بینجامد. اما با درمان آنتی‌بیوتیکی در مراحل اول بیماری می‌توان از این عوارض جلوگیری کرد.
حدود 15 درصد افرادی که  به خاطر ابتلا به بیماری لایم تحت درمان قرار می‌گیرند، بعدها از خستگی و درد عضلانی شکایت می‌کنند. اما در مورد این که این علائم واقعا ناشی از این عفونت باشد بین کارشناسان اختلاف‌نظر وجود دارد.
بیماری لایم در اغلب موارد تنها تظاهرات جلدی بروز می‌کند. معمولا این تظاهر پوستی به صورت یک لکه بیضی‌شکل قرمز است که در مرکز رنگ روشن‌تری دارد.(مانند سیبل تیراندازی)
گرچه باکتری به وجود آورنده بیماری لایم به نام "بورلیا بارگدورفری" را گاهی می‌توان از پوست یا جریان خون جدا کرد- و پادتن‌های تولیدشده در بدن بر ضد آن در خون قابل شناسایی است - در اغلب موارد این آزمایش‌ها انجام نمی‌شود. فردی که لکه پوستی شاخص بیماری داشته باشد و تاریخچه‌ای از رفتن به مناطق طبیعی را بدهد، بدون توجه به نتیجه آزمایش‌ها، مورد درمان قرار خواهد گرفت.

کد خبر
28634

