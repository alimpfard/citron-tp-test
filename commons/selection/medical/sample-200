
به گزارش خبرنگار مهر، این مطالعه نشان داد حتی در افراد بدون
آلزایمر
، استفاده منظم از داروهای ضد
افسردگی
با دو برابر بیشتر خطر شکستگی لگن همراه است. با این حال، تعداد نسبی شکستگی لگن در میان افراد مبتلا به بیماری آلزایمر بالاتر است.

محققان گفتند این خطر در آغاز استفاده از داروهای ضد افسردگی بیشتر است و حتی تا چهار سال بعد نیز باقی می‌ماند.

سانا توروینن کیشینن از دانشگاه
فنلاند
شرقی گفت: «این افزایش خطر در مورد تمام داروهای ضد افسردگی که اغلب استفاده می‌شوند، مانند مهارکننده بازجذب انتخابی سروتونین، میرتازاپین و مهارکننده بازجذب انتخابی نورآدرنالین وجود دارد.»

داروهای ضد افسردگی جدا از این که برای درمان افسردگی استفاده می‌شوند، برای درمان درد مزمن و نشانه‌های رفتاری و روانی
زوال عقل
، از جمله بی‌خوابی، اضطراب و تحریک نیز مورد استفاده قرار می‌گیرند.

محققان توصیه می‌کنند اگر استفاده از داروی ضد افسردگی ضروری باشد، دارو و ضرورت آن باید به طور منظم تحت نظارت قرار گیرد. علاوه بر این، سایر عوامل خطرناک نیز باید به دقت در طول درمان ضدافسردگی در نظر گرفته شود.

برای این مطالعه، ۵۰,۴۹۱ فرد مبتلا به آلزایمر و ۱۰۰,۹۸۲ نفر بدون بیماری آلزایمر، با سن متوسط ۸۰ سال از فنلاند مورد ارزیابی قرار گرفته شدند.

کد خبر
359359

