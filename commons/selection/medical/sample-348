
به گزارش واحد مرکزی خبر، رییس مرکز رشد فناوری دارویی دانشگاه علوم پزشکی جندی شاپور اهواز گفت: این دارو نتیجه مطالعات 5 ساله متخصصان خوزستانی است که برای ساخت آن از
عصاره هسته انگور
استفاده شده است.

دکتر همتی افزود: داروی گراپکس برای دریافت مجوز نهایی به وزارت بهداشت ارسال شده و امکان صدور مجوز تولید انبوه این دارو اکنون در حال بررسی است.

وی گفت: نمونه خارجی این دارو در بازار وجود دارد که به صورت کپسول است ولی داروی ایرانی با فناوری پلت تولید و به صورت کپسول‌های خاصی ارایه شده است که جذب دارو را بهتر می‌کند.

رییس مرکز رشد فناوری دارویی دانشگاه علوم پزشکی جندی شاپور اهواز افزود: این دارو برای بیماری‌های التهابی از جمله
آرتریست
روماتوئید و التهاب ریه و سایر التهاب‌های بدن استفاده می‌شود و برای بیماران
آلزایمر
و
پارکینسون
نیز مفید و در ترمیم زخم‌ها نیز موثر است.

دکتر همتی گفت:‌ برای تولید انبوه این دارو به 2 میلیاردریال اعتبار نیاز است.

کد خبر
199306

