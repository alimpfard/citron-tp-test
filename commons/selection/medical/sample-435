
  مصرف مقادیر زیاد کلسیم در سنین پایین به خصوص در دوره نوجوانی – برای حفاظت از استخوان‌ها در سال‌های بعدی زندگی و جلوگیری از پوکی استخوان مهم است. توده استخوانی تا حدود 30 تا 35 سالگی به رشد خود ادامه می‌دهد.

 کلسیم موجود در شیر،ماست و سایر فراورده‌های لبنی به ساخته شدن توده استخوانی کمک می‌کند.این ماده معدنی همچنین در سبزی‌های دارای برگ سبز، بنشن‌جات و میوه‌ها و مغزهای خوراکی مانند بادام یافت می‌شود.

 از آنجایی که سلول‌ها دراستخوان‌ها مداوما نابود و بازتولید می‌شوند، بدن به کلسیم بیشتری از میزانی که پردازش می‌کند نیاز دارد. اگر کلسیم کافی مصرف نشود، با توجه به اینکه بدن باید میزان کلسیم خون را ثابت نگهدارد، به منبع بزرگ کلسیم در بدن یعنی استخوان‌ها متوسل میشود و به این ترتیب میزان تخریب بافت استخوانی از تولید آن بیشتر می‌شود  و استحکام استخوان‌ها از دست می‌رود.

  ما حداقل  به 550 میلی‌گرم کلسیم در روز نیاز داریم، هر چند که با افزایش سن این نیاز بیشتر میشود.مقدار توصیه شده از 19 تا 50 سالگی 1000 میلی‌گرم و برای افراد 50 سال به بالا 1200 میلی ‌گرم در روز است.

HealthDay News,5 Sep,2006

کد خبر
3557

