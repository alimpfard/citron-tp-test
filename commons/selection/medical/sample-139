
در کلاس‌های پرستاری در درمان انتروستومال(ای تی نرسینگ) که از 10 مهر هم‌زمان با روز‌جهانی استومیت،  آغاز شده است پرستاران با نحوه مراقبت و رسیدگی به بیماران استومی آشنا می‌شوند.

هنوز در بعضی بیمارستان‌ها اغلب احساس می‌شود استومی برای کادر درمانی نیز تازه و ناشناخته است و این موضوع سبب می‌شود تا بیمار نیز اطلاعات چندان مفیدی به دست نیاورد و گاه با پرسش‌های بسیار بیمارستان را ترک می‌کند و شرایط جدیدش را با اتکا به اطلاعاتی که در طول زمان به دست می‌آورد، آغاز می‌کند.برگزاری چنین دوره‌هایی کادر درمانی را برای رسیدگی به بیماران استومی آماده‌تر می‌کند.

دکتر محمد وفائی، مدیر عامل
انحمن خیریه استومی ایران
در گفت‌وگو با خبرنگار همشهری آنلاین اعلام کرد:ابتدا در 10 روز اول دوره ای تی ان، استادان ایرانی آموزش شرکت‌کنندگان  را به عهده دارند و سپس ا به مدت 4 روز استادان خارجی کار آموزش را انجام خواهند داد".

پیش از این نیز چنین دوره‌ای در این انجمن برگزار شده است.

 در سال 82 نیز کاردوزا ،رئیس وقت انجمن آسیای استومی همراه با دو نرس ET از کشور مالزی به تهران آمدند و یک‌دوره آموزش کامل برای نرس‌های 33 استان کشور برگزار کردند که توانست پایه و اساس آموزش نرسینگ در ایران قرار گیرد.

بنا به گفته دکتر وفائی در ایران بیش از 3 هزار استومیت وجود دارد. بیماران استومی بیمارانی هستند که به دلیل ابتلا به سرطان، تصادف یا بیماری‌های مادرزادی راه دفع ادرار یا مدفوع آنها به‌صورت موقت یا دائم بسته و عمل دفع آنها از روی شکم و توسط کیسه انجام می‌شود.

دوره آموزشی موردنظر در محل انجمن واقع در خیابان فاطمی برگزار می‌شود.

انجمن خیریه استومی ایران در سال 1381 تاسیس شده است.

کد خبر
147252

