
صرف‌نظر از توصيه‌هاي پزشكان براي در امان ماندن از عوارض آلزايمر و حتي پيشگيري از آن طب سنتي از دير باز توصيه‌هاي مختلفي داشته است.

در طب سنتي يكي از علل فراموشي، سردي مغز محسوب مي‌شود كه به همين‌خاطر توصيه طب سنتي علاوه بر گرم نگه داشتن سر و استفاده از كلاه‌هاي پشمي اجتناب و پرهيز از مصرف خوراك‌هايي با طبع سرد است.

مصرف ارده با شيره انگور و خرما به‌عنوان يك خوردني بسيار مقوي با طبع گرم در وعده صبحانه ازجمله توصيه‌هاي طب سنتي براي پيشگيري از آلزايمر است. توصيه مي‌شود به‌مدت 4 تا 8 ‌ماه در هفته 5 مرتبه از اين مخلوط گرم و مقوي استفاده شود.

مصرف روزانه و جويدن مغزهاي خام گردو، پسته و فندق و بادام درختي به‌عنوان تنقلات روزانه علاوه بر جلوگيري از افزايش كلسترول در اين زمينه نيز توصيه شده است.

خوردن فسنجاني كه از تركيب مساوي بادام و گردو تهيه شود هفته‌اي 3مرتبه و خوردن روزانه 40عدد مويز نيز از ديگر پيشنهادهاي طب سنتي در مقابله با آلزايمر است.

از ديگر توصيه‌هاي طب سنتي در اين زمينه استشمام مداوم عطرهاي گرم مانند عطر ياس و نرگس و همينطور گلاب اصل است.
مصرف روزانه 2 استكان شربت عسل نيز مؤثر تشخيص داده مي‌شود.

کد خبر
275096

