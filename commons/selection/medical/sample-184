
به گزارش خبرگزاری فرانسه پروفسور مارتین کووی، که بخشی از این بررسی را در
انگلیس
اجرا می‌شد، سرپرستی کرده است گفت این دارو می‌تواند سالانه در انگلیس از مرگ 10000 نفر جلوگیری کند و آن را "پیشرفتی قابل‌توجه" توصیف کرد.

 این قرص با نام ایوابرادین- که با نام تجاری Procoralan شناخته می‌شود- هم اکنون در انگلیس برای درمان
درد قلبی (آنژین صدری)
به کار می‌رود.

 این
کارآزمایی بالینی
بیش از 6500 نفر در 37 کشور را در برمی‌گرفت، که همه آنها به نارسایی مزمن قلب و سرعت بالای ضربان قلب دست کم 70 ضربه در دقیقه مبتلا بودند و از قبل درمان‌هایی مانند قرص‌های مهارکننده گیرنده بتا دریافت می‌کردند.

نتایج این بررسی که روز دوشنبه 30 اوت در اجلاس سالانه متخصصان قلب اروپا در استکهلم ارائه و در ژورنال پزشکی لنست منتشر شد،‌بیانگر آن است ایوبرادین می‌تواند برای درمان هزاران بیمار مبتلا به نارسایی متوسط تا شدید قلبی به کار رود.

این دارو در طول دو سال خطر مرگ بیماران شرکت کرده در کارآزمایی بالینی از نارسایی قلبی تا 26 درصد کاهش داد و اثر مشابهی بر احتمال پذیرش بیمارستانی این افراد به علت بدتر شدن علائم‌شان داشت.

پروفسور کووی که متخصص قلب بیمارستان سلطنتی برومپتون در
لندن
است،‌  گفت:‌ "اکنون می‌دانیم تنها با افزودن ایوابرادین به درمان فعلی بیماران می‌توان جان تعداد بیشتری از آنها را نجات داد و زندگی آنها را آسوده‌تر کرد."

"حیاتی است که نتایج این بررسی جنبه عملی به خود بگیرد و ایوابرادین به عنوان بخشی از درمان استاندارد نارسایی قلبی در کوتاه‌ترین زمان ممکن به کار گرفته شده بود."

ایوابرادین بر خلاف درمان‌های دیگر شمار ضربان‌های قلب در دقیقه را پایین می آورد بدون اینکه فشار خون را کاهش دهد. این دارو سابقه ایمنی خوبی دارد و نسبت به سایر داروهای مصرفی تنها تعداد کمی از بیمارانی که در این آزمون‌ها شرکت داشتند،‌ دچار عوارض جانبی وخیم شدند.

 بیش از 700000 نفر در بالای 45 سال با نارسایی قلبی زندگی می‌کنند، که هنگامی رخ می‌دهد که آسیب به قلب آن را آنقدر ضعیف می‌کند که نمی‌‌تواند خون را به صورت کارآمدی پمپ کند. این بیماری ممکن است به عوارض وخیمی بینجامد، و حدود 40 درصد از افراد مبتلا در طول یک سال می‌میرند.

درمان یک بیمار منفرد با ایوابرادین حدود 10 پاوند در هفته خرج بر‌می‌دارد.

 اما دکتر جان تیرلینک کارشناس آمریکایی، از دانشگاه کالیفرنیا در سانفرانسیسکو، در مورد عجله کردن برای استفاده از این دارو هشدار می‌دهد.

 او گفت پرسش‌های حل‌نشده‌ای بسیاری وجود دارند و کارآزمایی بالینی بیشتری در مورد این دارو لازم است.

او در نشریه لنست نوشت: "درمان با ایوابرادین در صورت اضافه‌شدن به درمان‌های فعلی نارسایی قلبی ممکن است بستری‌شدن‌های بیماران مبتلا به نارسایی قلبی را کاهش دهد."

 "اما اینکه ایوابرادین می‌تواند پیامد درازمدت نارسایی قلبی را هم تغییر دهد یا نه،‌ نامعلوم باقی می‌ماند."

کد خبر
115133

