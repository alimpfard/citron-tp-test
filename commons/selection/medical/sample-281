
براساس گزارش تلگراف، اين مطالعه جديد نشان مي‌دهد شدت ضربان
قلب
مي‌تواند به عنوان آزمايشي براي پيش‌بيني احتمال مرگ طي دو دهه آينده از عمر انسان مورد استفاده قرار گيرد.

پزشكان از مدتها پيش مي‌دانستند كه شدت كم ضربان قلب به معني سلامت بيشتر است اما اولين باري است كه مزايا و خطرات مرتبط با شدت ضربان قلب در انسان‌ها محاسبه شده‌است.

به گفته محققان احتمال مرگ افرادي كه شدت تپش قلب آنها 80 ضربان در دقيقه است نسبت به افرادي كه شدت تپشي برابر 45 ضربان در دقيقه دارند، طي 20 سال آينده 45 درصد بيشتر است. ميانگين شدت تپش قلب در بيشتر افراد 60 تا 100 است اما قلب ورزشكاران حرفه‌اي در دقيقه 40 ضربان دارد.
محققان چيني دريافته‌اند خطر مرگ ناشي از ابتلا به هر نوع بيماري و اختلال سلامتي در ازاي هر 10 واحد افزايش ضربان در دقيقه، نزديك به 9 درصد افزايش پيدا مي‌كند. به گفته دانشمندان كالج پزشكي دانشگاه كوينگدو، ارتباط ميان شدت ضربان قلب با خطر مرگ ناشي از هرنوع بيماري به شاخص‌هاي پرخطر سنتي بيماري‌هاي قلبي عروقي وابسته است.
محققان براي يافتن رابطه ميان شدت ضربان و مرگ به تحليل و بررسي اطلاعات 46 مطالعه مختلف پرداختند كه روي 1.2 ميليون انسان در دوره زماني 21 سال انجام گرفته بودند. بيش از نيمي از اين افراد زير 51 سال سن داشتند. در اين دوره زماني 78349 مرگ رخ داده بود كه 25800 نفر از آنها دراثر اختلالات قلبي جان خود را از دست داده‌بودند.
محققان در ميان اين داده‌ها ارتباطي فزاينده ميان شدت ضربان و مرگ انسان‌ها يافتند. براساس اين يافته‌ها زماني كه ضربان قلب به 90 واحد در دقيقه مي‌رسد،‌احتمال مرگ زودرس دوبرابر مي‌شود. 

کد خبر
314962

