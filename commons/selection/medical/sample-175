
براساس گزارش ساينس الرت،‌ اين رژيم بدن را براي چند روز در ماه در وضعيت روزه قرار مي‌دهد و به اين شكل مي‌تواند عملكردهاي حياتي اندام‌ها را احيا كرده و توليد انسولين را از سر بگيرد.

ديابت زماني رخ مي‌دهد كه لوزالمعده توانايي توليد انسولين را از دست مي‌دهد (
ديابت نوع يك
) يا به واسطه مقاومت در برابر
انسولين
آسيب مي‌بيند (
ديابت نوع دوم
) و محققان دانشگاه كاليفرنياي جنوبي مي‌گويند اين رژيم غذايي نشانه‌هاي هردونوع ديابت را در موش‌ها وارونه ساخته‌است.

اين رژيم غذايي در انسان‌ها براي كاهش وزن مورد استفاده قرار مي‌گيرد و مطالعات پيشين ميان اين سبك تغذيه و كاهش عوامل بيماري‌هايي مانند بيماري‌هاي قلبي يا سرطان ارتباطاتي كشف كرده‌‌اند. اين شيوه تغذيه همچنين نشان داده كه مي‌تواند عوارض بيماري ام‌اس را نيز كاهش دهد. در واقع به نظر مي‌آيد گرسنگي دادن به بدن باعث مي‌شود بدن توليد سلول‌هاي سالم را از سر بگيرد.

در مطالعه جديد موش‌ها براي چهار روز در هفته طي دوره‌اي چند ماهه در وضعيت روزه مصنوعي قرار گرفتند و در نهايت دانشمندان مشاهده كردند اين ميزان روزه براي احياي سلول‌هاي بتا در لوزالمعده كه مسئول ذخيره‌سازي و آزادسازي انسولين هستند كافي بوده‌است. سلول‌هاي بتاي آسيب‌ديده در اين روند توسط سلول‌هاي سالم جايگزين شدند.

محققان همچنين اين تكنيك را روي سلول‌هاي لوزالمعده كشت داده شده انسان مبتلا به
ديابت
نوع اول مورد آزمايش قرار دادند و مشاهده كردند روزه باعث مي‌شود انسولين و پروتئين Ngn3 بيشتر از ميزان مورد نياز در يك لوزالمعده عادي توليد مي‌شود.

با اين همه اين رژيم غذايي نيازمند محاسبه وقيق ميزان كالري غذاهاي دريافتي و نوع غذاهاي دريافتي است از اين رو بايد تحت نظر پزشك انجام گيرد. مرحله بعدي آغاز آزمايش باليني روي انسان‌ها است تا تاثير آن روي نمونه‌هاي انساني نيز مورد بررسي قرار گيرد.

کد خبر
363381

