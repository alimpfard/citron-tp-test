
طبق یافته‌های محققان دانشگاه "یل" داروهای گیاهی چینی که قدمتی بیش از 1800 سال دارند،  آسیب‌های روده‌ای که بیماران سرطانی در دوره شیمی درمانی به آن دچار می‌شوند را کاهش داده و در عین حال تاثیر بسزایی در درمان
سرطان
دارند.

به گزارش خبرگزاری مهر، مطالعات انجام شده توسط محققان این دانشگاه نشان می‌دهد ترکیبی از گیاهان چینی که در درمان تهوع،
اسهال
و
استفراغ
به کار می‌روند، تهوع‌‌های مشابهی که در اثر استفاده از داروی
شیمی درمانی
در بیمار بروز می‌کند را با تحریک قسمتی از سلول روده و کاهش التهاب آن کم می‌کند.

این دارو که با نام "هانگ تین تنگ" یا "PHY906" شناخته شده است برای درمان سرطان در موش‌هایی که شیمی درمانی می‌شدند مورد استفاده قرار گرفت.

این مطالعه ثابت می‌کند در مقایسه با موش‌هایی که داروهای شیمی درمانی معمول را دریافت کرده‌اند فرمول‌های دارویی که قدمت چند صد ساله دارند عوارض کمتری دارند بطوری‌که اندازه تومورها در این موش‌ها کوچک‌تر شده، کاهش وزن کمتری داشته و مسمویت ناشی از مصرف این داروها نیز کمتر است.

فرمولی که در این آزمایشات استفاده شده، باعث تقویت رشد سلول‌های بنیادین روده‌ای شده است.

به گفته "تامی چنگ" استاد فارموکولوژی، این ترکیب از شیمی درمانی و داروهای گیاهی نشان دهنده اتحاد غرب و شرق در راستای یافتن راهی برای درمان سرطان است. فهم طبیعت پیچیده داروهای گیاهی و بازبینی تاریخ پزشکی قدیم هم می‌تواند روزنه‌ای در راستای کشف‌های جدید در حیطه پزشکی باشد.

 

کد خبر
114781

