
 به گزارش هلث‌دی پژوهشگران که نتایج کار خود را در سمپوزیوم سرطان‌های گوارشی در اورلاندوی فلوریدا در هفته آینده ارائه خواهند کرد، می‌گویند این آزمایش خونی میزان پروتئین CD24 را در خون اندازه‌گیری می‌کند که با رشد
سرطان
روده بزرگ تولید می‌شود و ممکن است در انتشار سلول‌های توموری نقش داشته باشد.

به گفته پژوهشگران
غربالگری
برای شناسایی سرطان روده بزرگ و پیشگیری از آن موثر است، اما برای به دلایل فراوان، بسیاری از افراد از انجام دادن کولونوسکوپی اکراه دارند. اما اغلب افراد از انجام آزمایش خون به این منظور استقبال می‌کنند.

 به گفته آنها آزمایش خون CD24  نویدبخش شناسایی بیماران در معرض خطر برای سرطان روده بزرگ است و می‌تواند به هدایت بهترین استفاده از کولونوسکوپی کمک کند.

این پژوهشگران آزمایش جدید خون را در 150 بیمار که تحت کولونوسکوپی قرار گرفته بود، انجام دادند. آنها دریافتند که این آزمایش 92.3 درصد حساسیت (دقت شناسایی یک ناهنجاری) و اختصاصیت (توانایی تمایز میان آن بیماری معین از بیماری‌های دیگر) در شناسایی سرطان روده بزرگ دارد، در مورد پولیپ‌های رودده بزرگ که ممکن است به سرطان تبدیل شوند،‌ این آزمایش خون 84.2 درصد حساسیت و 89.2 درصد اختصاصیت دارد.

 البته این پژوهشگران می‌گویند که بررسی‌های بیشتر بزرگتر برای اثبات این یافته‌ها مورد نیاز است پیش از آنکه این آزمایش خون جدید برای غربالگری سرطان روده بزرگ به کار رود.

کد خبر
100037

