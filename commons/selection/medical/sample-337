
براساس گزارش نيوساينتيست، اكسيس سيستمي جديد است كه توسط دانشمندان در شركت Cambridge Consultants ابداع شده‌است. اين روبات كنترل از راه دور از دو بازو برخوردار است كه در سر هر يك از آنها يك انبر نصب شده‌است و به گونه‌اي طراحي شده‌است تا بتواند با دقتي بالاتر از انسان روي چشم جراحي كند.

سالانه 20 ميليون نفر جراحي آب مرواريد انجام مي‌دهند از اين رو اين جراحي به يكي از رايج‌ترين جراحي‌ها در جهان تبديل شده‌است و اگرچه معمولا به ندرت كسي از نتيجه اين جراحي ناراضي است اما همواره مشكلاتي وجود دارند تا هزاران نفر از اين افراد را تحت تاثير خود قرار دهند.

آب مرواريد
زماني رخ مي‌دهد كه عدسي طبيعي چشم كدر مي‌شود. براي احياي بينايي افراد جراح بايد حفره‌اي كوچك در عدسي ايجاد كرده و محتواي آن را كه باعث كدر شدن عدسي شده‌است خارج كرده و لنزي مصنوعي و پلاستيكي را جايگزين آن سازد.

تمامي اين فرايند نيازمند جراحي است كه دستاني ثابت داشته‌باشد، زيرا يك حركت ناگهاني باعث آسيب ديدگي پشت لنز مي‌شود، غشايي نازك كه خراش ديدن آن باعث كدر شدن ديد مي‌شود. روبات اكسيس به هدف جلوگيري از بروي چنين خطاهاي انساني ساخته شده‌است. انبرهاي مفصل دار اين روبات روي بازوهايي به اندازه قوطي‌هاي نوشيدني نصب شده‌است و از تاندون‌هاي سبك و مقاوم، از جنس بادبان‌هاي خورشيدي
ناسا
برخوردار است. اين انبرها مي‌توانند در محدوده‌اي 10 ميليمتري حركت كنند، درست هم‌اندازه عدسي در نسخه عملياتي اين روبات جراح، تيغ‌هاي جراحي جايگزين انبرها خواهند شد.

جراحان براي كنترل اين روبات در اتاقي در نزديكي اتاق جراحي نشسته درحالي كه بازوها را حركت مي‌دهند،‌روند جراحي را روي نمايشگري مشاهده مي‌كنند. تصاوير روي نمايشگر بزرگنمايي شده هستند از اين رو جراح مي‌تواند حركاتش را با دقت بيشتري انجام دهد. يكي از مزاياي استفاده از اين روبان جراح اين است كه مي‌توان با كمك نرم‌افزارها مرز و محدوده‌اي مشخص براي روبات تعيين كرد تا بروز خطا در جراحي را به پايين‌ترين حد امكان رساند.

کد خبر
351773

