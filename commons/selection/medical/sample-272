
به گزارش خبرگزاری فرانسه ژوائو گولائو، رئیس انستیتوی مواد مخدر و اعتیاد به مواد مخدر، جمعه اول ژوئیه در یک کنفرانس خبری به مناسبت دهمین سالگرد این تصمیم گفت: "شکی نیست که پدیده
اعتیاد
در
پرتغال
رو به افول است."

به گفته گولائو شمار معتادانی که "مسئله‌‌دار" محسوب می‌شدند- افرادی که به طور مکرر از مواد "قوی" استفاده می‌کنند و معتادان تزریقی-  نسبت به اوائل دهه 1990 که شمار آنها حدود 100000 نفر تخمین زده می‌شد، به نصف کاهش یافته است.

گولائو که پزشک است افزود عوامل دیگری نیز ممکن است در این کاهش نقش داشته باشد.

او گفت: "این تحول را نمی‌توان تنها به جرم‌زدایی از اعتیاد نسبت داد، بلکه مجموعه سیاست‌‌های درمانی و کاهش خطرپذیری در این کاهش دخیل بوده‌اند."

قانونی که در اول ژوئیه 2001 به اجرا درآمد، مصرف مواد مخدر را قانونی نکرد، بلکه مصرف کنندگانی را  که مواد روانگردان ممنوع را به همراه داشتند، را وادار می‌کرد به جای دادگاه کیفری، در برابر هیات‌های ویژه اعتیاد حضور یابند.

این هیات‌ها شامل روانشناسان، قضات و مددکاران اجتماعی بر اساس خصوصیات هر فرد معتاد، اقداماتی را توصیه می‌کنند.

از هنگام تصویب این قانون، تصمیم گیری این هیات‌های دولتی عمدتا بر اساس بوده است که فرد مصرف‌کننده گاهگاهی مواد است یا معتاد.

گولائو گفت اکثریت حدود 40000 فردی که تحت درمان قرار گرفته‌اند، "مصرف‌کنندگان مسئله‌دار مواد مخدر بودند که بوسیله سیستمی که آنها را افراد بیمار، و نه بزهکار،می‌شمارد تحت حمایت قرار گرفتند."

گزارشی که هفته گذشته "مراکز نظارت بر مواد مخدر و اعتیاد به مواد مخدر اروپا" (EMCDDA) منتشر کردند، می‌گوید پرتغال به "شیوه‌ای عملگرایانه و ابتکاری" با مشکل اعتیاد برخورد کرده است.

این گزارش می‌گوید آمار مصرف مواد مخدر در پرتغال "پایین‌تر از میانگین اروپایی و بسیار پایین‌تر از کشور همسایه آن،
اسپانیا
" است. 

  سیاست پرتغال در برابر مواد مخدر

کد خبر
139277

