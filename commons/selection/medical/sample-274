
به گزارش رویترز تجزیه و تحلیلی که بوسیله مرکزآمار بهداشتی مراکز کنترل و پیشگیری‌های آمریکا منتشر شده است نشان می‌دهد که داروهای ضدافسردگی (antidepressants) سومین داروی رایج مصرفی در همه سنین در فواصل  سال‌های 2005 تا 2008 در این کشور بوده است.

این گروه داده‌های مربوط بیش از 12000 آمریکایی را که در "پیمایش‌های معاینه بهداشت و تغذیه ملی "در فواصل سال‌های 2005 تا 2009 شرکت کرده بودند، را مورد تجزیه و تحلیل قرار دادند.

آنها دریافتند که مصرف داروهای ضدافسردگی در طول دوره پیمایش 2005 تا 2008 در مقایسه با دوره 1994 تا 1998 چهارصد درصد افزایش یافته است، و 11 درصد افراد بالای 12 سال از این داروها مصرف می‌کنند.

این افزایش به دنبال مجوز گرفتن داروی پروزاک یا فلوکستین ساخت شرکت الی لیلی، اولین دارو از گروهی جدیدتری از داروهای ضدافسردگی با نام "مهارکننده‌های انتخابی بازجذب سروتونین" یا  SSRIs  ، در سال 1987 رخ داده است.

بر اساس این پیمایش زنان آمریکایی با احتمال 2 تا 2.5 بیشتر نسبت به مردان داروهای ضدافسردگی مصرف می‌کنند، و سفیدپوستان با احتمال بیشتری نسبت به سیاه پوستان این داروها را مصرف می‌کنند.

هنگامی که این داروها تجویز می‌شوند، بیش از 60 درصد از آمریکایی‌هایی که این داروها را مصرف می‌کنند، گزارش می‌کنند که 2 سال یا بیشتر به به مصرف آنها ادامه می‌دهند.

و حدود 14 درصد آمریکایی که این داروها را مصرف می‌کنند، برای 10 سال یا بیشتر آنها را مصرف کرده‌اند.

بر اساس این گزارش بیماران اغلب این داروها از پزشک خانوادگی خود دریافت می‌کنند تا پزشکان متخصص بهداشت روانی.
بسیاری از داروهای ضدافسردگی فعلی، گرچه در ابتدا برای درمان
افسردگی
عرضه شدند، اکنون برای درمان بسیاری از مشکلات روانی دیگر از جمله اختلالات اضطرابی،
اختلال وسواسی اجباری
،
پرخوری عصبی
و حتی
اختلال استرس پس از ضربه عاطفی (PTSD)
به کار می‌روند.

کد خبر
148991

