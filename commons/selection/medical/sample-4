
به گزارش خبرگزاری فرانسه رئیس کمیسیون حفاطت از کودکان
اندونزی
، آریست مردکا سیریت گفت این پسر به نام الهام که حدود 25 سیگار در روز می‌کشد، نیاز  به "کمک فوری" دارد، زیرا اعتیادش به "حد هشداردهنده‌ای" رسیده و بر رفتارش تاثیر گذاشته است.

سیریت گفت: "هنگامی که این پسر را برای مدتی سیگار نمی‌کشد تغییرات چشمگیری در رفتارهای او ایجاد می‌شود. او از لحاظ عاطفی پرخاشگر و غیرقابل مهار می‌شود."

پدر این پسر، آگان عمر، گفت اگر سیگار به پسرش نرسد، خشمگین می‌شود و "شیشه پنجره‌ها یا چیزهای دیگر اطرافش را می‌شکند."
عمر افزود: "امیدوارم درمان روی پسرم موثر باشد و او به مدرسه بازگردد و زندگی عادی مانند سایر بچه‌ها پیدا کند."

به گفته سیریت این پسر دهکده‌اش در سوکابومی در غرب جزیره جاوه را ترک خواهد کرد و در پایتخت کشور، جاکارتا، بوسیله متخصصان تحت درمان ویژه قرار خواهد گرفت.

او گفت: "ما او را از لحاظ اثرات سیگار کشیدن بر سلامتی‌اش مورد معاینه قرار خواهیم داد و درمانگری روانی-اجتماعی بر روی او انجام خواهد شد تا توجه او از سیگار کشیدن به بازکردن معطوف شود."

بر اساس آما
ر سازمان جهانی بهداشت
(WHO) در سال 2006 اندونزی بالاترین درصد سیگاری‌های کم سن و سال در جهان را دارد، و حدود 37 درصد از دانش‌آموزان دبیرستانی و دانشجویان دانشگاه‌ها سیگار می‌کشند.

این گزارش می‌گوید 25 درصد از کودکان بین سه تا 15 سال در اندونزی سیگار کشیدن را امتحان کرده‌اند.

یک پسر دو ساله در جزیره سوماترا پس از انتشار  ویدئویی در سال 2010 که این کودک نوپای چاق را در حال پک زدن عمیق به سیگار نشان می‌داد، به طور مشابهی برای ترک سیگار تحت درمان قرار گرفت. والدین این کودک پذیرفتند که او روزی 40 نخ سیگار می‌کشد.

آمار سازمان جهانی بهداشت نشان می‌دهد که میزان سیگار کشیدن در اندونزی در طول 40 سال گذشته شش برابر افزایش یافته است و 89 میلیون نفر از جمعیت 240 میلیون نفری این کشور سیگار می‌کشند.

دولت اندونزی تا به حال اقدام چندانی برای وضع مقررات بر فعالیت‌های شرکت‌های بزرگ سیگارسازی به جز افزایش مالیات غیر مستقیم انجام نداده است.

کد خبر
163794

