
پزشکان دانشگاه «بوردو» فرانسه اظهار داشتند: بروز اختلالات ادراکی و ذهنی پس از عمل جراحی، مشکلی شایع در بیماران سالخورده‌ای است که تحت عمل‌های جراحی بزرگ قرار می‌گیرند.

به گزارش ایسنا به نقل از خبرگزاری یونایتدپرس ، در این مطالعه مشخص شده است بین اختلال ادراکی پس از عمل جراحی و ابتلا به
زوال عقل
ارتباط مستقیم وجود دارد که دلیل آن مکانیسم بیماری‌شناختی مرتبط با پپتید «بتا آمیلوئید» است.

پزشکان در این بررسی اطلاعات 9000 فرد 65 سال و مسن‌تر را مورد مطالعه قرار دادند تا خطر ابتلا به زوال عقل را به دلیل عوامل خطرزای عروقی ارزیابی کنند.

در این بررسی مشخص شد شرکت‌کنندگانی که دست‌کم یک مورد بیهوشی عمومی را تجربه کرده‌اند، 35 درصد بیشتر از افراد دیگر در معرض ابتلا به زوال عقل و اختلال مشاعر هستند.

 

کد خبر
216875

