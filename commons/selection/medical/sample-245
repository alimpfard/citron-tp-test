
به گزارش رویترز در ماه مه گذشته EFSA که مستقر در
ایتالیا
است، اعلام کرد که
روغن پالم
هنگامی که در دمای بالای ۲۰۰ درجه سلسیوس تصفیه می‌شود، نسبت به سایر روغن‌های گیاهی مقدار بیشتر مواد آلاینده بالقوه
سرطان‌
زا تولید می‌کند. اما این سازمان توصیه نکرد که مصرف‌کنندگان خوردن آن را متوقف کنند.

این هشدار در ایتالیا باعث واکنش مصرف‌کنندگان بر ضد غذاهای حاوی روغن پالم شد و بزرگ‌ترین سوپرمارکت زنجیره‌ای این کشور به نام کوپ را برانگیخت که روغن پالم را تحریم کند.

باریلا، بزرگ‌ترین تولیدکننده نان و سایر غذاهای تنوری، نیز پس از این اعلام نظر EFSA روغن پالم را محصولاتش حذف کرد، اما شرکت فررو سازنده شکلات‌های مالیدنی نوتلا یک کارزار تبلیغاتی برای دفاع از مصرف این روغن به راه انداخت.


دفاع شرکت سازنده شکلات نوتلا از مصرف روغن پالم


دانشمندان EFSA در این بررسی دوباره گزارش
سازمان جهانی بهداشت (WHO)
و
سازمان غذا و کشاورزی سازمان ملل (FAO)
در ماه نوامبر را در نظر خواهد گرفت.

WHO و FAO خطر بالقوه مشابهی را درباره مواد آلاینده تولیدشده در حین تصفیه روغن‌های گیاهی اعلام کردند، اما نگرانی کمتری درباره قرار گرفتن مشتریان در معرض برخی از این مواد ابراز کردند.


مصرف روغن پالم باعث افزایش چربی و کلسترول می‌شود


کد خبر
360210

