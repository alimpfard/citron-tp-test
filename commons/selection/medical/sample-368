
بر اساس نتایج این پژوهش جدید، مصرف مکمل‌های
ویتامین D
باعث افزایش خطر احتمال ابتلا به
سنگ کلیه
نمی‌شود بلکه سن افراد، جنسیت و وزن ممکن است در این امر تاثیر بسزایی داشته باشند.

به گزارش ایسنا، نتایج تحقیقات قبلی حاکی از آن است که میزان کافی ویتامین D ممکن است از ابتلا به برخی بیماری‌ها از قبیل برخی سرطان‌های خاص جلوگیری کند.

«سدریک گارلند»، سرپرست این تحقیق از دانشگاه کالیفرنیای امریکا اظهار کرد: نتایج تحقیق ما ممکن است به کاهش نگرانی افراد در خصوص مصرف مکمل‌های ویتامین D کمک کند.

محققان پس از 19 ماه بررسی 2‌هزار فرد بزرگسال در بازه سنی مختلف دریافتند ابتلا به سنگ کلیه تنها در 13 نفر آنان تشخیص داده شد. بر اساس نتایج این تحقیق سن بالا و اضافه وزن از عوامل خطر ابتلا به سنگ کلیه محسوب می‌شوند. همچنین خطر ابتلا به سنگ کلیه در مردان بیشتر از زنان است.

 

کد خبر
235680

