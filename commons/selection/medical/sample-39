
به گزارش آسوشیتدپرس این گزارش نتیجه‌گیری می‌کند
سرطان
هزینه‌ای بیشتر از لحاظ خلاقیت و از دست دادن زندگی نسبت به
ایدز
،‌ مالاریا،
آنفلوآنزا
و سایر بیماری‌ها دارد که به صورت شخص به شخص منتشر می‌شوند.

راشل نوگنت از مرکز رشد جهانی گفت بیماری‌های مزمن مانند سرطان،‌ بیماری‌ قلبی و
دیابت
عامل بیش از 60 درصد مرگ و میر در سراسر جهان است، در حالیکه کمتر از 3 درصد از اعتبارات عمومی و خصوصی سلامت جهانی به سرطان اختصاص می‌یابد.

دکتر اوتیس براولی، مقام ارشد پزشکی جامعه سرطان گفت نباید اعتبارات برای  مبارزه با بیماری‌ مسری کاهش یابد، اما میزان اعتبارات اختصاص داده شده  به سرطان نسبت به تاثیری که در سلامت می‌گذارد، نامتناسب است.

بر اساس این گزارش تاوان اقتصادی سرطان در سال 2008 معادل 895 میلیارد دلار بوده است- که معادل 1.5 درصد تولید ناخالص ملی جهان است. این هزینه تنها مربوط به معلولیت‌ها و سال‌های از دست رفته زندگی است- و هزینه درمان سرطان در این گزارش محاسبه نشده است.

 
سازمان جهانی بهداشت
مدت‌هاست که پیش‌بینی کرده است که  امسال (2010) موارد مرگ و میر ناشی از سرطان با پشت سر گذاشتن بیماری قلبی به اصلی‌ترین عامل مرگ بدل خواهند شد. در سال 2008 حدود 7.6 میلیون نفر در نتیجه سرطان در جهان فوت کردند و هر سال 12.4 میلیون مورد جدید تشخیص داده می‌شوند.

مصرف دخانیات و چاقی باعث شیوع بیماری‌های مزمن شده است، در حالیکه واکسن‌ها و درمان‌های بهتر به کاهش برخی از بیماری‌های عفونی انجامیده است.


بسیاری از گروه‌های بهداشتی خواستار توجه بیشتر به علل غیرعفونی مرگ و میر شده‌اند و مجمع عمومی
سازمان ملل
قرار است یک سال دیگر اجلاسی در این مورد برگزار کند. برخی از متخصصان سیاست‌های بهداشتی این حرکت را با ابتکار عمل جهانی در یک دهه پیش به افزایش فراوان در اعتبارات صرف‌شده برای ایدز انجامید، مقایسه می‌کنند.

دکتر آندریاس الریش، مقام پزشکی مسئول کنترل سرطان در سازمان جهانی بهداشت گفت:‌ "این موضوع باید در سازمان ملل مورد بحث قرار گیرد- این موضوع که چگونه باید به بار در حال افزایش بیماری مزمن بپردازیم."

 به گفته اولریش پاسخ این است که "علیه یکدیگر نجنگیم" و در زمینه‌هایی که اشتراک دارند، مانند سرطان‌های ناشی از علل عفونی، مانند
سرطان گردن رحم
و ویروس زگیل تناسلی (HPV) با هم همک

اری کنیم."

گزارش جامعه سرطان آمریکا اولین تلاش عمده برای بررسی هزینه‌های اقتصادی ناشی از سرطان از لحاظ تولید جهانی است.  نویسندگان این گزارش قصد دارند آن را روز پنجشنبه 19 اوت در کنگره جهانی سرطان در شنزن چین ارائه دهند.

این پژوهشگران از گزارش مرگ و ناتوانی سازمان جهانی بهداشت و داده‌های اقتصادی بانک جهانی استفاده کردند. و میزان سال‌های زندگی از دست رفته و کاهش مولد بودن افراد را محاسبه کردند.

  بر اساس این گزارش سرطان‌های ریه و سرطان‌های مربوط به آن هر سال 180 میلیارد دلار از کل خسارت 895 میلیارد دلاری را باعث می‌شوند. این گزارش می‌افزاید سیگاری‌ها به طور متوسط 15 سال زودتر از غیرسیگاری‌ها می‌میرند. در رده بعدی بیماری‌های قلبی با خسارت اقتصادی 753 میلیارد دلار قرار دارند.

نویسنده اصلی گزارش،  هانا راس،‌ اقتصاددان بهداشت در جامعه سرطان
آمریکا
در این باره گفت:‌ "بیماری قلبی معمولی افراد به سوی پایان زندگی مبتلا می‌کنند. سرطان‌ها بسیار زودتر در چرخه زندگی افراد را مبتلا می‌کنند."

 در مقاله جداگانه‌ای که روز دوشنبه در شماره آنلاین ژورنال لنست منتشر شد، دانشمندان سرطان و فعالان در این حوزه خواستار اختصاص پول بیشتر در برای مقابله با سرطان در کشورهای فقیر شدند.

 دکتر خولیو فرنک، معاون آموزشی دانشکده بهداشت دانشگاه هاروارد در این باره گفت:‌ "تنها 5 درصد از پول لازم برای پیشگیری و درمان سرطان به کشورهایی می‌رسد که 80 درصد بار بیماری سرطان را تحمل می‌کنند."

 او گفت:‌" ما به معنای واقعی کلمه قربانی موفقیت خودمان شده‌ایم"- تعداد بیشتری از افراد از بیماری‌های عفونی جان سالم به در می‌برند، و آنقدر زنده می‌مانند تا سرطان بگیرند، اما شکاف درمانی میان کشورها در این مورد باقی می‌ماند.

از طرف دیگر  دکتر لاورنس شولمان، مقام ارشد پزشکی موسسه سرطان دانا- فاربر در بوستون گفت میزان علاج برای سرطان پستان به در آمریکا به 80 درصد و بیشتر رسیده است،‌اما در بسیاری از کشورهای دیگر میزان علاج تنها نصف این مقدار است.

 او گفت بسیاری از درمان‌ها کاملا اقتصادی و ارزان‌قیمت هستند " و می‌توان آنها را به نحو موفقیت‌آمیزی حتی در فقیرترین کشورها ارائه کرد.

کد خبر
114163

