
درحالی‌که بعید به نظر می‌رسد هدف جهانی کاهش میزان مرگ‌ومیر کودکان زیر پنج سال تا حد ۶۰ درصد تا ضرب‌الاجل دسامبر امسال محقق شود، نارندرا مؤدی،‌ نخست‌وزیر
هند
"اجلاس فراخوان برای عمل ۲۰۱۵" را با اخباری خوب افتتاح کرد.

به نوشته takepart.com سازمان جهانی بهداشت روز پنجشنبه هند را به فهرست کشورهایی که کزاز مادری و نوزادی را حذف کرده‌اند، افزود (ازآنجایی‌که کزاز را نمی‌توان به‌طور کامل ریشه‌کن کرد، حذف آن در اینجا به معنای رسیدن موارد آن به کمتر از یک درصد در هر 1000 تولد زنده است). پونام ختراپال، مدیر منطقه آسیای جنوب شرقی سازمان جهانی بهداشت در بیانیه‌ای دراین‌باره گفت که این "دستاورد عظیمی برای هند است که تا چند دهه پیش سالانه 150 تا 200 هزار مورد کزاز نوزادی را گزارش می‌کرد."

مقامات بهداشتی از انتهای دهه 1980 در تلاش بوده‌اند که کزاز مادری و نوزادی را حذف کنند. کزاز نوزادی که بیشتر از همه ناشی از استفاده از وسایل غیربهداشتی برای زایمان و بریدن بند ناف است، اغلب برای تازه مادران و نوزادانشان کشنده است. دسترسی به واکسن و مراقبت‌های بهداشتی این عفونت میکروبی را قابل‌پیشگیری می‌کند، اما محدودیت دسترسی به مراقبت‌های پزشکی سازمان جهانی بهداشت را وا‌داشت تا ضرب‌الاجل برای رسیدن به هدف حذف کزاز مادری و نوزادی در جهان را از سال 1995 به 2015 تغییر دهد.

چندین کشور از میان این 22 کشور- شامل
افغانستان
،‌
اتیوپی
و
نیجریه
- هنوز کزاز مادری و نوزادی را حذف نکرده‌اند در این گردهمایی حضور دارند. مؤدی پیشنهاد کرد به همکارانش در ایجاد ابتکار عمل‌های موفق بهداشتی مشابه یاری کند. مقامات ارشد بهداشتی و رهبران کشورها از این اجلاس برای کار کردن با کارشناسان
صندوق کودکان سازمان ملل (یونیسف)
و سازمان توسعه بین‌المللی ایالات‌متحده (USAID) و بحث کردن درباره راهبردهای جهانی و تعیین گام‌های بعدی برای ارتقای سلامت مادران و نوزادان است.

دولت هند فهرستی از راهبردهای گوناگون برای کاهش مرگ‌ومیر کودکان از کزاز و سایر بیماری‌های قابل‌پیشگیری را تهیه‌کرده است.. بر اساس برنامه ایمن‌سازی همگانی هند واکسن‌ها به‌طور رایگان عرضه می‌شود، اما در سال 2015 "ماموريت ایندرادهانوش"
Mission Indradhanush
)") به اجرا درآمد که با اولویت دادن به جوامع دورافتاده باعث افزایش میزان تلقیح واکسن‌ها شد. مؤدی انتظار دارد با اجرای این طرح تهاجمی میزان واکسیناسیون را سالانه 5 درصد بالا ببرد، و به هدف 90 درصد پوشش واکسیناسیون کشوری تا سال 2020 برسد. دولت همچنین برای مراقبت‌های زایمان رایگان یارانه می‌دهد.

هند باوجود پیشرفت‌های اخیر، احتمالاً نخواهند توانست به
اهداف توسعه هزاره‌اش
برای سال 2015 برسد و میزان مرگ‌ومیر کودکان زیر پنج سال را نسبت به میزان‌های 1990 دوسوم کاهش دهد و به 30 مورد در هر 1000 تولد زنده برساند. بااین‌حال، مؤدی توانست اعلام کند که هند امسال میزان مرگ‌ومیر کودکان زیر پنج سال را به 49 مورد در 1000 تولد زنده رسانده است. این دستاورد این کشور جلوتر از پیش‌بینی 52 مورد مرگ‌ومیر در سال 2015 به‌وسیله یونیسف می‌رساند، و بیانگر گام بزرگی به جلو نسبت به آخرین میزان اعلام‌شده 53 به‌وسیله بانک جهانی است.

به گفته سازمان جهانی بهداشت، میزان‌های مرگ‌ومیر کودکان در سطح جهان از 90 مورد مرگ‌ومیر در 1000 تولد زنده در 1990 به 46 مورد در سال 2013 کاهش‌یافته است، اما هنوز با هدف تعیین‌شده برای سال 2015 که 30 مورد مرگ در 1000 تولد زنده بود، فاصله دارد.

کد خبر
305847

