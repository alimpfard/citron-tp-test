
براساس گزارش BBC، مدل جديد دانشمندان براي تب لاسا كه توسط موش‌ها منتقل مي‌شود، پيش‌بيني مي‌كند تا سال 2070 تعداد مبتلايان به اين بيماري در آفريقا دوبرابر خواهد‌شد. دانشمندان مي‌گويند مي‌توانند اين مدل را درباره شدت شيوع بيماري‌هاي زيكا و
ابولا
نيز به كار ببندند.

ويروس لاسا مشابه ويروس ابولا در انسان تب و خونريزي ايجاد كرده و مي‌تواند مرگبار باشد. ويروس تب لاسا درحال حاضر سالانه 100 هزار نفر تا يك ميليون نفر را در آفريقا به خود آلوده مي‌كند. نوعي موش كه در بخش‌هايي از قاره آفريقا يافت مي‌شود حامل اين ويروس است.

دانشمندان مركز تنوع گونه‌هاي زيستي و محيط زيست دانشگاه كاليفرنيا درحدود 400 مورد شيوع تب لاسا را در سال‌هاي 1967 تا 2012 مورد بررسي قرار دادند. اين دانشمندان مدلي را براي محاسبه تعداد دفعاتي انسان‌ها با حيوانات حامل ويروس تب لاسا در تماس قرار مي‌گيرند  و خطر شيوع ويروس ايجاد كردند.

اين مدل نشان مي‌دهد بيشتر مناطق غرب آفريقا بيش از حد انتظار در معرض ابتلا به تب لاسا قرر دارد. دانشمندان مي‌گويند مدل آنها نشان مي‌دهد در آينده اين بيماري بار سنگيني بر دوش جوامع محلي آفريقايي خواهد بود و تا سال 2070 تعداد موارد ابتلا به اين بيماري دو برابر آنچيزي خواهد بود كه پيش از اين پيش‌بيني شده‌است.

در اين شيوه تغييرات محيطي و چگونگي رشد جمعيت انساني نيز در نظر گرفته شده‌است. افزايش موارد ابتلا به اين بيماري در مدل جديد بيش از همه‌چيز به خاطر تغييرات اقليمي است،‌زيرا موش‌هاي ناقل در شرايط آب و هوايي گرم و مرطوب به خوبي زاد و ولد مي‌كنند. از سويي ديگر افزايش جمعيت در مناطقي خاص به اين معني است كه تعداد انسان‌هايي كه ممكن است با اين موشها در تماس باشند،‌ افزايش پيدا خواهد كرد.

دانشمندان اميدوارند اين مدل بتواند به آماده‌سازي جوامع در برابر شيوع اين بيماري و تصميم‌گيري در رابطه با كنترل شرايط آب و هوايي كمك كند.

بيش از 60 درصد از بيماري‌هاي عفوني درحال شيوع از حيوانات به انسان منتقل مي‌شوند. علاوه بر ابولا و
زيكا
،‌ بيماري‌هاي ديگري مانند تب لاسا نيز درحال حاضر هزاران انسان را درگير خود ساخته و احتمال شيوع آن در كشورهاي گرم بسيار بالاست. دانشمندان مي‌گويند از مدل جديد مي‌توان براي پيش‌بيني شدت شيوع زيكا و ابولا نيز استفاده كرد.

به گفته جاناتان بال از دانشگاه ناتينگهام،‌درصورتي كه اين مدل‌ها درست باشند،‌تغييرات اقليمي آينده و رشد جمعيت تعداد مبتلايان به تب لاسا و ديگر بيماري‌هاي عفوني را تا حد قابل توجهي افزايش خواهد‌داد.

کد خبر
337013

