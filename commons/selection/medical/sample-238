
به گزارش خبرگزاری مهر، شاید خوردن روزی 3 کیلو
گوجه فرنگی
برای هیچ کس مقدور و خوشایند نباشد اما محققان اخیرا اقدام به تولید نوعی دارو کرده‌اند که براساس اظهارات آنها می‌تواند مانع حملات قلبی شود.

این دارو دوره اولیه آزمایشی خود را پشت سر گذاشته، اما محققان درنظر دارند آزمایش‌های بیشتری روی آن انجام دهند تا تأثیر آن در کاهش تعداد سکته‌ها و حملات قلبی مشخص شود.

مصرف روزانه این قرص که دارای ماده شیمیایی لیکوپن است، عاملی که موجب قرمز شدن گوجه فرنگی می‌شود، می‌تواند رسوب‌های چربی را در شریان‌ها باز کند.

تحقیقات دانشگاه کمبریج نشان می‌دهد که این کپسول جریان
خون
را بهبود بخشیده و رگ‌ها را در بیمارانی که سابقه بیماری قلبی دارند، محفاظت می‌کند.

دانشمندان اعتقاد دارند که این قرص می‌تواند صدمه ایجاد شده به واسطه بیماری قلبی را محدود کند و به کاهش تعداد 49 هزار مرگ و میری که سالانه در اثر حملات قلبی شکل می‌گیرد کمک کند.

محققان همچنین ابراز امیدواری کرده‌اند که مزایای استفاده از این ماده شیمیایی در قالب این کپسول‌ها می‌تواند به افراد مبتلا به آرتروز و دیابت کمک کرده و پیشرفت
سرطان
را آهسته‌تر کند.

هر کدام از این قرص‌ها معادل خوردن 3 کیلوگرم گوجه فرنگی رسیده است.

تحقیقات نشان می‌دهد که سبک تغذیه مدیترانه‌ای که سرشار از گوجه فرنگی، ماهی، سبزیجات، آجیل و
روغن زیتون
است تاحد زیادی در کاهش کلسترول نقش داشته و به پیشگیری از بیماری‌های قلبی عروقی کمک می‌کند.

دکتر آیان ویکینسون مدیر بخش آزمایش‌های بالینی دانشگاه کمبریج اظهار داشت: این نتایج به صورت بالقوه مهم هستند اما باید تحقیقات بیشتری در رابطه با تأثیر این قرص‌ها در کاهش تعداد حملات قلبی و سکته انجام شود.

کد خبر
197198

