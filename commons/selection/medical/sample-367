
محققان در تایوان با تحقیق روی سوابق پزشکی 4634 نفر مبتلا به
افسردگی
و 18 هزار و 544 نفر بدون بیماری افسردگی طی 10 سال، این نتایج را به دست آوردند.

به گزارش مهر، در این تحقیق، پژوهشگران به بررسی خطر بیماری
پارکینسون
در بیماران افسرده پرداختند.
طی دوره پیگیری 10 ساله 66 نفر از بیماران افسرده یا 1.42 درصد و 97 نفر از بیماران غیر افسرده یعنی 0.52 درصد به بیماری پارکینسون، اختلال انحطاطی سیستم مرکزی عصبی، مبتلا شدند.

نتایج این تحقیق نشان می دهد: افراد دارای افسردگی 3.24 برابر بیش از سایرین در معرض ابتلا به بیماری پارکینسون هستند.
آلبرت سی وانگ از محققان این تحقیق در بیمارستان عمومی تایپه در تایوان گفت: افسردگی به سایر بیماری‌ها از جمله
سرطان
و سکته نیز ارتباط دارد. نتایج تحقیقات ما نشان می‌دهد که افسردگی یک عامل خطر مستقل برای بیماری پارکینسون است.

وی افزود: بسیاری از پرسش‌ها از جمله این که آیا افسردگی نشانه اولیه بیماری پارکینسون است یا این که صرفا یک عامل خطر مستقل به شمار می‌رود هنوز بدون پاسخ باقی مانده‌اند.

آلبرت سی وانگ گفت: تحقیقات ما به این نتیجه رسیده است که افسردگی و سن بالا که موجب می‌شود درمان افسردگی دشوار شود عوامل مهمی برای خطر ابتلا به پارکینسون به شمار می‌رود.

این تحقیق در مجله عصب شناسی به عنوان مجله پزشکی آکادمی عصب شناسی آمریکا منتشر شده است.

 

کد خبر
233729

