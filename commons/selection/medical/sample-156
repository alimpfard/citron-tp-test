
به گزارش رویترز این زن ۴۹ ساله نامبرده‌نشده از شهر بوریده در ۹ ژوئن دچار علایم بیماری شد و در ۱۰ ژوئن در وضعیتی بحرانی در واحد مراقبت‌های ویژه بستری شد.

او در ۱۲ ژوئن از لحاظ ویروس
مرس
، یک
کوروناویروس
بالقوه مرگبار، مثبت شد.

سازمان جهانی بهداشت گفت که این زن در ابتدا برای عارضه‌ای بدون ارتباط با مرس به بیمارستان رفته بود.

سازمان جهانی بهداشت گفت: «او در بخش جراحی عروق بستری شده بود- عفونت با کوروناویروس عامل مرس مدنظر قرار نگرفته بود. او ایزوله نشده بود و یک اتاق چندتخته درمان می‌شد. در طول این مدت، بیش از ۴۹ نفر از کارکنان پزشکی و بیماران در معرض تماس با ویروس قرار گرفتند.»

وزارت بهداشت
سعودی
درباره بیانیه سازمان جهانی بهداشت اظهارنظری نکرده است.

تصور می‌رود که مرس با شترها و مصرف شیر شتر مربوط باشد، اما اغلب موارد شناخته‌شده انتقال انسان به انسان در تأسیسات مراقبت بهداشتی صورت گرفته است و سازمان جهانی بهداشت اعلام کرده است که بیمارستان‌ها و کارکنان پزشکی به‌عنوان یک اقدام استاندارد برای توقف انتشار این بیماری باید احتیاطات شدیدی را رعایت کنند.

مارگرت چن، مدیرکل سازمان جهانی بهداشت قبلاً از عربستان سعودی به خاطر اجازه دادن به انتشار ویروس مرس در بیمارستان‌ها که معلوم شد استانداردهای کنترل عفونت را رعایت نمی‌کنند، انتقاد کرده بود.

اما او در اکتبر گذشته گفت خالد الفلیح، وزیر بهداشت جدید سعودی «بسیار رک وراست تر» از سلفش است.

سازمان جهانی بهداشت از سپتامبر ۲۰۱۲ تابه‌حال ۱۷۶۱ مورد مرس ثابت‌شده در آزمایشگاه ازجمله دست‌کم ۶۲۹ مرگ مربوط را گزارش کرده است.

کد خبر
337955

