
به گزارش ایرنا، عبدالرحمن رستمیان اظهار کرد: طرح جامع جمعیت و تعالی خانواده به دلیل وجود بار مالی زیاد که از 5 هزار تا 20 هزار میلیارد تومان پیش‌بینی شده، هنوز نیاز به بررسی بیشتری دارد.

عضو کمیسیون بهداشت و درمان
مجلس شوراي اسلامي
ادامه داد: بعضی از بخش‌های این طرح با هزینه بالا، ممکن است حذف شود چراکه باید این بخش‌ها به صورت لایحه از طرف دولت به مجلس ارائه می‌شد که اتفاق نیفتاده و فقط به صورت طرح در مجلس مطرح شده است.

وي با اشاره به اینکه طرح جمعیت و تعالی خانواده، طرحی جامع است که تمامی سنین از نوزادی تا سالمندی را شامل می‌شود، افزود: این طرح برای اینکه بتواند شاخص موالید را به جهت کیفی از جمله افزایش موالید، بهداشت، رفاه و اشتغال ارتقاء دهد، یک سری مشوق‌هایی در نظر گرفته است.

رستمیان گفت: این مشوق‌ها شامل لغو محدودیت‌هایی که از سال 72 اجرا می‌شد نظیر لغو محرومیت فرزند چهارم از دفترچه بیمه و افزایش مرخصی بعد از زایمان از 6 به 9 ماه بود که هنوز در برخی از سازمان‌ها به دلیل کمبود بودجه این قانون اجرایی نشده است.

کد خبر
301991

