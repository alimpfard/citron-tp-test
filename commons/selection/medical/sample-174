
براساس گزارش ساينس الرت، اين دو بيمار بريتانيايي اولين بار در سال 2015 و پس از آنكه شيمي درماني تاثيري بر درمان آنها نداشت، درمان جديد را دريافت كردند. پس از گذشت دو سال، اين دو خردسال به طور كامل درمان شده‌اند.

درصورتي كه آزمايش‌هاي بعدي نيز با چنين موفقيتي مواجه شوند، اين شيوه به درماني كم‌هزينه و بين‌المللي براي مقابله با سرطان تبديل خواهد شد بدون اينكه نياز باشد سلول‌هاي تي شكل مخصوصي هر بيمار ايجاد شود.

خردسالاني كه در اين آزمايش حضور داشتند، 11 و 16 ماهه بودند كه درمان جديد را آغاز كردند،‌درحالي كه پيش از آن براي درمان
سرطان خون
تحت شيمي درماني قرار گرفته بودند. شيمي‌درماني كوچكترين تاثيري بر درمان بيماري دو خردسال از خود نشان نداد و به والدين آنها گفته شد كه خود را براي شرايط وخيم‌تر آماده كنند.

در شرايطي كه درمان ديگري براي دو خردسال وجود نداشت،‌ پزشكان بيمارستان خيابان گريت اورموند روندي جديد را در پيش گرفتند: سلول‌هاي تي شكل دست‌ورزي شده ژنتيكي را كه به گيرنده آنتي‌ژن كيمريك يا سلول‌هاي تي‌شكل CAR شهرت دارند را از بدن اهدا كنندگان سالم گرفته و به بدن بيماران تزريق كردند.

سلول‌هاي تي شكل نوعي از گلوبول‌هاي سفيد هستند كه مي‌توانند به سلول‌هاي بيمار بدن از جمله سلول‌هاي سرطاني حمله كرده و آنها را از بين ببرند. متاسفانه اين سلول‌ها همواره در پي يافتن و تخريب تمامي سلول‌هاي بيمار و سرطاني نيستند،به ويژه اگر اين سلول‌ها به سرعت درحال رشد باشند.

در گذشته نيز تلاش‌هايي براي بهبود توانايي سلول‌هاي تي شكل در يافتن و تخريب سلول‌هاي سرطاني صورت گرفته‌بود كه يكي از موفق‌ترين اين شيوه‌ها استفاده از سلول‌هاي تي‌شكل خود بيمار بود،‌اما همه بيماران به اندازه كافي از اينم سلول‌ها برخوردار نيستند.

اما درمان جديد به سلول‌هاي بدن خود بيمار نيازي نخواهد داشت، و اين به آن معني است كه پزشكان مي‌توانند به سرعت و پس از شناسايي سرطان،‌ درمان را آغاز كنند زيرا مي‌توانند سلول‌هاي تي‌شكل دست‌ورزي شده را از پيش آماده كنند تا در صورت نياز آنها را براي درمان به كار ببندند و ديگر به سلول‌هاي تي شكل بيمار نيازي نخواهد بود.

اكنون نزديك به دو سال از آغاز درمان دو خردسال مي‌گذرد و هردو كودك در نهايت سلامت به سر مي‌برند و اين به آن معني است كه تكنيك درماني جديد اثرگذار بوده‌است.

کد خبر
360139

