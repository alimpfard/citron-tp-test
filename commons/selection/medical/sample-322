
به گزارش رویترز
سازمان جهانی بهداشت
در این گزارش می‌گوید چنین محیط‌های غیر بهداشتی و آلوده می‌تواند به موارد مرگبار اسهال،
مالاریا
و
ذات‌الریه
شود و به مرگ ۱.۷ میلیون کودک در سال می‌انجامد.

مارگرت چن، مدیرکل سازمان جهانی بهداشت در بیانیه‌ای دراین‌باره گفت: «محیط‌زیست آلوده محیطی مرگبار است- به خصوص برای کودکان کم سن. با توجه به اینکه اندام‌ها و دستگاه‌های ایمنی کودکان در حال رشد است و بدن‌ها و راه هوایی کوچک‌تری دارند، به‌طور خاص به آب و هوای ناپاک حساس هستند.»

در این گزارش با نام «به ارث بردن جهانی پایدار: اطلس سلامت و محیط‌زیست کودکان» سازمان جهانی بهداشت می‌گوید قرارگیری به مواد زیان‌بار در رحم شروع می‌شود و بعد کودکان در دوران نوزادی و نوپایی در معرض آلودگی هوای درون و بیرون خانه و دود سیگار محیطی قرار می‌گیرند.

بر اساس این گزارش، این وضعیت باعث افزایش در میزان خطر ابتلا به ذات‌الریه و نیز خطر درازمدت بیماری‌های تنفسی مانند آسم می‌شود. آلودگی هوا همچنین خطر ابتلا به بیماری قلبی،
سکته مغزی
و
سرطان
را در طول عمر افزایش می‌دهد.

این گزارش همچنین یادآور می‌شود که در خانوارهایی که دسترسی به آب پاک و فاضلاب مناسب دسترسی ندارند یا در معرض آلودگی ناشی از دود سوخت‌های ناپاک مانند زغال‌سنگ یا پهن برای پختن و گرمادهی هستند، کودکان در معرض خطر بالاتر اسهال و ذات‌الریه هستند.

این گزارش می‌گوید کودکان همچنین از طریق غذا، آب، هوا و فراورده‌های اطرافشان در معرض مواد شیمیایی زیان‌بار قرار می‌گیرند.

ماریا نیرا، کارشناس سازمان جهانی بهداشت در بهداشت عمومی گفت که این آلودگی‌ها باعث خسارات سنگینی هم از لحاظ میزان‌های مرگ‌ومیر و بیماری‌های درازمدت می‌شود. او دولت‌ها را ترغیب کرد تا در همه حوزه‌های کارهای بیشتری برای ایمن نگه‌داشتن کودکان انجام دهند.

او گفت: «سرمایه‌گذاری برای رفع خطرات زیست‌محیطی برای سلامت، مانند بهبود کیفیت آب یا استفاده از سوخت‌های پاک‌تر به سودمندی‌های بهداشتی بزرگی منجر خواهد شد.»

 

کد خبر
364204

