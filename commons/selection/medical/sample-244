
به گزارش خبرنگار مهر، محققان بریتانیایی دریافته‌اند در مقایسه با افراد غیرسیگاری یا سابقاً سیگاری در گروه سنی زیر ۵۰ سال، ریسک حمله قلبی در افراد سیگاری گروه سنی مشابه حدود ۸.۵ برابر بیشتر است.

طبق این مطالعه مشخص شد افراد سیگاری در سنین بالاتر هم با ریسک بالای بیماری قلبی مواجه هستند. در مقایسه با افراد سابقاً سیگاری و افراد غیرسیگاری در گروه سنی مشابه، افراد سیگاری ۵۰ تا ۶۵ سال ۵ برابر بیشتر در معرض ریسک
حمله قلبی
هستند و افراد سیگاری بالای ۶۵ سال سه برابر بیشتر در معرض این ریسک قرار دارند.

در این مطالعه، محققان به سرپرستی دکتر اور گرچ از بیمارستان عمومی نورثرن انگلستان، داده‌های بیش از ۱۷۰۰ بیمار بزرگسال دچار حمله قلبی را مورد بررسی قرار دادند.

آنها دریافتند ۴۸.۵ درصد افراد سیگاری، ۲۷ درصد افراد سابقاً سیگاری و ۲۴ درصد افراد غیرسیگاری بودند.

داده‌ها نشان داد افراد سیگاری فعلی در زمان بروز حمله قلبی، یک دهه جوان‌تر از افراد غیرسیگاری یا سابقاً سیگاری بودند.

در مقایسه با افراد غیرسیگاری، سیگاری‌های کنونی و قبلی دو برابر بیشتر دارای سابقه بیماری قلبی و سه برابر بیشتر دارای بیماری عروق پیرامونی بودند. در بیماری عروق پیرامونی، لختگی در عروق خون موجب محدودشدن جریان خون به پاها می‌شود.

در مجموع، افراد سیگاری بیش از سه برابر افراد سیگاری و سیگاری‌های سابق در معرض ریسک حمله قلبی قرار دارند.

کد خبر
354206

