
به گزارش ایرنا، زهرا عبداللهی در کارگاه آموزشی آشنایی با قوانین و مقررات مواد غذایی در سنندج افزود: عنصر روی در گوشت، مرغ، ماهی، شیر و فرآورده‌های آن، جگر و غلات یافت می‌شود.

وی گفت: مصرف بیشتر سبزی، میوه، مغزها، حبوبات و غلات کامل، روغن زیتون، ماهی و لبنیات کم چرب در مقایسه با مصرف گوشت قرمز پرچرب، لبنیات پرچرب و روغن‌های حیوانی، الگوی غذایی مناسب‌تری برای پیشگیری و درمان
افسردگی
هستند.

وی با اشاره به این که شیوع افسردگی در افرادی که به طور مرتب
چای سبز
مصرف می‌کنند، کمتر است، اضافه کرد: از روش‌های کمک به روحیه فرد، خوردن چربی به مقدار کافی و نه زیاد است که برای این منظور باید انواع درست و مناسبی از چربی‌ها را انتخاب کرد.

این متخصص تغذیه ادامه داد: افرادی که دچار افسردگی هستند به طور معمول از کافئین برای بالا بردن انرژی خود استفاده می‌کنند اما کافئین، سیستم عصبی را تحریک می‌کند بنابراین مقدار زیاد آن می‌تواند مانع استراحت خوب شبانه شود.

به گفته وی، همچنین کافئین از خواب عمیق جلوگیری کرده، و تحریک بیش از حد سیستم عصبی می‌تواند بالقوه باعث افزایش
اضطراب
شود.

عبداللهی گفت: پیروی از یک رژیم غذایی سالم، متنوع و متعادل، دریافت مواد مغذی به اندازه کافی و داشتن وزن مناسب در پیشگیری و درمان افسردگی موثر است.

این دوره آموزشی یکروزه که بیش از 30 نفر از کارشناسان معاونت غذا و دارو و کارشناسان مواد غذایی مراکز بهداشت شهرستان‌های تابعه کردستان در آن حضور داشتند با هدف آشنایی شرکت کنندگان با قوانین و مقررات مواد غذایی، آرایشی و بهداشتی برگزار شد.

اطلاع رسانی غذای ناسالم، بررسی سیر طبیعی پرونده‌های کیفری در مراجع قضایی، تعیین و تشخیص صلاحیت دادگاه صالح در خصوص جرایم مرتبط، تفاوت اعلام جرم با شکایت خصوصی در رابطه با وظایف وزارت بهداشت، درمان و آموزش پزشکی، تقسیم بندی کلی جرایم در رابطه با جرایم خاص سازمان متبوع و نحوه ابلاغ و انواع قراردادهای کیفری از مطالب مورد بحث و بررسی در این دوره بود.

کد خبر
193384

