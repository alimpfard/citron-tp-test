
به گزارش مهر، انتشار سریع و تصاعدی آنتی بیوتیک‌های مقاوم در برابر باکتری‌های استافیلوکوکوس یک نگرانی برای سلامت عمومی و بحران ‏جهانی را ایجاد  کرده است، از این رو با ابداع روش‌های انتقال داروی جدید و سنتز نانو داروها می‌توان به درمان سریع عفونت‌های ناشی از ‏میکروارگانیسم‌های مقاوم به آنتی بیوتیک‌ها و عفونت‌های ناشی از سایر میکروارگانیسم‌های خطرناک مانند عفونت‌های ناشی از باکتری مولد سل ‏و یا عفونت‌های ویروسی چون ایدز دست یافت.‏

در این زمینه پژوهشگران دانشگاه آزاد زنجان تحقیقاتی را با هدف حامل دار کردن داروی جنتامایسین با نانو ذرات طلا به عنوان حامل دارویی برای تحویل آنتی بیوتیک به نقاط ‏عفونی ناشی از باکتری استافیلوکوکوس اورئوس و درمان سریع عفونت‌ها انجام دادند.

نانو
ذرات طلا به دلیل غیرسمی بودن در سیستم‌های زنده و دارا بودن سطح ‏کونژوگه مناسب با بیومولکول‌های به عنوان حامل دارویی می‌تواند میزان زیادی از دارو را به محل عفونت حمل کنند. از این رو این محققان ‏با این روش توانستند عفونت‌های ناشی از باکتری استافیلوکوکوس اورئوس را خیلی سریع در مراحل اولیه درمان کنند.

این تیم تحقیقاتی برای این منظور ابتدا نانو ذرات طلا را به جنتامایسین متصل کردند و با بررسی بازده نشاندارسازی اثر ضد میکروبی این نانو دارو علیه باکتری ‏استافیلوکوکوس اورئوس کردند.‏

نتایج این پژوهش حاکی از افزایش اثر ضد میکروبی این نانودارو نسبت به جنتامایسین بر علیه استافیلوکوکوس اورئوس بوده است. علاوه‌بر ‏این در بررسی میزان توزیع این نانودارو در شرایط ‏in vivo‏ (درون تنی) بر روی موش‌های مبتلا به عفونت ناشی از استافیلوکوکوس اورئوس، ‏نتایج نشان دادند که نانوداروی جدید توانایی تجمع در نقاط عفونی با حساسیت بالا را داشته و قادر به درمان سریع عفونت است.‏

این کار که منجر به درمان و‌ شناسایی سریع عفونت ناشی از باکتری استافیلوکوکوس اورئوس شد و می‌تواند زمینه‌ای برای درمان ‏عفونت‌های ناشی از باکتری‌های خطرناک مانند مایکوباکتریوم توبرکولوزیس باکتری مولد بیماری
سل
، بروسلا ملی تن سیس باکتری مولد ‏بیماری تب مالت، استئومیلیت، ‏اندوکاردیت وآبسه‌های داخل شکمی و همچنین بیماری‌هایی چون
ایدز
و
هپاتیت
‏B‏ فراهم کند.‏

کد خبر
215530

