
به گزارش رویترز این اقدامات بخشی از قانون جدیدی است که
پوتین
در ماه فوریه امضا کرد، و شامل ممنوعیت سیگار کشیدن در مدارس و دانشگاه‌ها، موزه‌ها، تاسیسات ورزشی، بیمارستان‌ها و وسائل حمل و نقل عمومی است- سیگار کشیدن در بسیاری از این مکان‌ها در حال حاضر هم ممنوع است.

انتظار می‌رود در ژانویه آینده یک قیمت حداقل برای سیگار تعیین شود و فرهنگ سیگارکشی
روسیه
در ژوئن 2014 با بزرگترین چالشش مواجه خوهد شد: ممنوعیت سیگار کشیدن در کافه‌ها، رستوران‌ها، و هتل‌ها و ممنوعیت فروش دخانیات در دکه‌های خیابانی.

بر اساس آمار
بانک جهانی
میانگین طول عمر در روسیه 69 سال است، در حالیکه این رقم در آمریکا 79 و در فرانسه 82 سال است.

تردیدهایی درباره عملی شدن این محدودیت‌ها وجود دارد، و بحث گسترده‌ای در میان روس‌ها درباره تاثیر قانون جدید درگرفته است.

آلکساندر، ساکن شهر
مسکو
 ،می‌گوید اعمال این محدودیت‌ها کار درستی است. او می‌گوید: "من می‌خواستم سیگار را ترک کنم و این محدودیت‌ها به من کمک خواهد کرد."

اما مخالفان می‌گویند این محدودیت‌ها موثر واقع نخواهند شد و حقوق سیگاری‌ها را تضییع خواهد کرد. میخائیل بارشاچفسکی، یک کارشناس حقوقی برجسته، این اقدام را به تلاش ناموفق میخائیل گورباچف برای مقابله با مصرف مشروبات الکلی در برنامه اصلاحی‌اش، "پروسترویکا، در اواخر دهه 1980 تشبیه می‌کند، و می‌گوید: "مردم آماده پذیرش این قانون نیستند."

او می‌افزاید:" این قانونی برای مقابله با سیگار کشیدن نیست. این قاونی برای نسل‌کشی سیگاری‌هاست."

به گفته او جریمه تعیین شده 500 تا 1500 روبل (15 تا 50 دلار)  برای زیرپاگذاشتن این قانون باعث رشوه‌گیری پلیس خواهد شد.

هدف این قانون این است که به تدریج روسیه خود را با "پیمان بین‌المللی کنترل دخانیات" هماهنگ کند و عادتی را از سر شهروندان روسی بیندازد که به گفته
دیمیتری مدودوف
، نخست وزیر روسیه، هر سال جان 400 هزار نفر را در این کشور می‌گیرد.

جمعیت روسیه از 149 میلیون نفر رد سال 1991، سال سقوط اتحاد شوروی، به 142 میلیون نفر در سال 2011 کاهش یافته است و کارشناسان انتظار دارند این میزان باز هم کاهش یابد.
پوتین که ممکن است  قصد داشته باشد در سال 2018 یک برای یک دوره شش ساله دیگر در قدرت بماند، می‌خواهد جمعیت این کشور افزایش یابد، و از  مردم روسیه- به خصوص جوانان- خواسته است زندگی سالمتری داشته باشند.

کد خبر
216970

