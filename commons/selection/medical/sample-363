
به گزارش ایسنا، این بنیاد با انتشار گزارشی، بی‌خوابی را با ایجاد مشکل در روابط عاطفی، خستگی پذیری بالا و فقدان تمرکز فکری مرتبط دانسته است.

پیش از این محققان از ارتباط بی خوابی با افسردگی، ضعف ایمنی بدن و بیماری قلبی خبر داده بودند.

این مطالعه که بر روی شش هزار و 800 نفر انجام شد نشان داد که حدود 30 درصد از شهروندان انگلستان به نحوی دچار مشکلات خواب هستند.

این تحقیق همچنان نشان می‌دهد این افراد سه برابر بیشتر از دیگران دچار
افسردگی
و فقدان تمرکز ذهنی می‌شوند.

به گفته دکتر دن روبوتام، سرپرست گروه محققان، مبتلایان به بی‌خوابی در یک چرخه معیوب میان مشکلات خواب و مشکلات روانی گرفتار می‌شوند که برای شکستن این چرخه معیوب باید کیفیت خواب مبتلایان را بهتر کرد.

بنیادسلامت روانی در بریتانیا خواهان رسیدگی جدی به مشکلات خواب و عوارض جانبی آن و آموزش بهتر پزشکان عمومی برای شناسایی نشانه‌ها و عوارض بی‌خوابی شده است.

کد خبر
127117

