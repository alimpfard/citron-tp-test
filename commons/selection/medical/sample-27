
به گزارش رویترز پژوهشگران در اجلاس کالج پزشکان قفسه سینه
آمریکا
گفتند بیمارانی که از این دارو برای کنترل
دیابت‌
استفاده کرده بودند، با احتمال بسیار کمتری دچار گسترش
سرطان
ریه شده بودند، یعنی هنگامی سرطان ریه به مرگبارترین شکل در می‌آید.

به گفته این پژوهشگران متفورمین که صورت ژنریک در دسترس است، و اثر قوی‌تر نسبت به داروهای جدیدتر به نام تیازولین‌دیون‌ها، TZD‌ها یا گلیتازون‌‌ها دارد.

دکتر پیتر مازونه از کلینیک کلیولند در اوهایو، سرپرست اوهایو گفت: "بررسی ما و نیز پژوهش‌های دیگر، بیان‌کننده آن است که رابطه‌ای میان استفاده از داروی ضددیابت متفورمین و/یا داروهای TZD و کاهش خطر ابتلا به سرطان ریه وجود دارد."

او افزود: "‌با این حال نکته منحصر به فرد در بررسی ما این بود که توانستیم نشان دهیم با مصرف متفورمین و/یا داروهای TZD موارد کمتری از سرطان پیشرفته در مبتلایان به سرطان رخ می‌دهد، میزان ابتلا به دو نوع سرطان ریه، کارسینوم سلول فلسی و سلول کوچک، کاهش می‌یابد و میزان بقای بیماران، هنگامی که مرحله بیماری در نظر گرفته شود، بهبود پیدا می‌کند."

این گروه سوابق پزشکی 157 فرد زنده‌مانده از سرطان ریه را که مبتلا به دیابت بودند،‌مورد بازبینی قرار داده بودند.

افرادی که داروی متفورمین یا یک داروی TZD را مصرف کرده بودند، با طور قابل‌توجهی با احتمال کمتر دچار مراحل پیشرفته و گسترش‌یافته سرطان ریه شده بودند.

مازونه می‌گوید:‌ "بر اساس یافته‌های به نظر می‌رسد متفورمین اثر محافظتی بیشتری نسبت به TZD‌ها در کنترل سرطان ریه داشته باشد.

داروهای ضددیابت TZD از جمله شامل داروی Avandia ساخت شرکت گلاسکواسمیث‌کلاین، با نام ژنریک روزی‌گلیتازون، و داروی رقیبش، Actos با نام ژنریک پیوگلیتازون، است که شرکت داروسازی تاکدا آن را به بازار می‌فرستد.

مازونه گفت ممکن است روزی از متفورمین برای پیشگیری از سرطان ریه در سیگاری‌ها استفاده شود.

اما دکتر دیوید گاترمن، رئیس کالج پزشکان قفسه سینه آمریکا می‌گوید پژوهش بیشتری مورد نیاز است تا بتوان چنین استفاده‌ای از متفورمین را پیشنهاد کرد.

او گفت: "این اطلاعات جدید به گروه فزاینده شواهدی اضافه می‌شوند که نشان می‌دهند متفورمین ممکن است باعث پیشگیری از سرطان ریه شود یا پیشرفت آن را مهار کند."

متفورمین  یکی از پرمصرف‌ترین داروهای برای درمان دیابت نوع 2 است و بر اساس بیانیه کالج پزشکان قفسه‌سینه آمریکا در سال 2008 این دارو در 41 میلیون مورد نسخه شده است."

کد خبر
119818

