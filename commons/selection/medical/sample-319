
سیگارها
ممکن است رایحه منتول داشته باشند و سایر فراورده‌های دخانی مانند توتون قلیان نيز در انواع گسترده‌ای از رایحه‌ها در دسترس هستند.

نویسندگان این مطالعه که به سرپرستی بریجت کی آمبروز از مرکز فراورده‌های دخانی در سازمان غذا و داروی آمریکا در سیلوراس‍پرینگ مریلند در نامه پژوهشی‌شان اشاره مي‌كنند: «این بررسی در هماهنگی با تخمین‌های ملی در مدارس جذابیت گسترده فراورده‌های دخانی معطر را در میان مصرف‌کنندگان کم‌سن دخانیات ثابت می‌کند.»

این پژوهشگران می‌نویسند، اغلب موارد مصرف دخانیات در دوران جوانی و نوجوانی شروع می‌شود و گرچه مصرف سیگار در آمریکا در حال کاهش بوده است، سایر محصولات مانند سیگارهای الکترونیکی و قلیان دارد رواج بیشتری پیدا می‌کند.

این پژوهشگران از داده‌های به دست آمده از یک بررسی نمایانگر ملی از تقریبا ۴۶ هزار نفر فرد بزرگسال  و نوجوان در سنین ۱۲ تا ۱۷ استفاده کردند که به پرسش‌هایی درباره مصرف سیگار الکترونیکی، قلیان سیگار برگ، توتون پیپ، توتون بدون دود، توتون حل‌شدنی و سایر فراورده‌ها پاسخ دادند.

این افراد همچنين به سوالی درباره اینکه آیا نخستین فراورده دخانی که مصرف کرده‌اند، با طعم‌هایی مانند منتول، نعنا،  میخک، ادویه، میوه، شکلات و سایر طعم‌ها رایحه‌دار شده بود یا نه، پاسخ دادند.

از ميان 13651 نوجوان در اين نظرخواي 2900 نفر گزارش دادند كه فراورده‌هاي دخاني عمدتا سيگار و سيگار الكترونيكي را مصرف كرده‌اند، و 1152 نفرشان در ماه قبل از فراورده‌هاي دخاني را مصرف كرده بودند.

در ميان اين نوجوانان حدود 90 درصد آناني كه قليان كشيده بودند، 81 درصد آناني كه سيگارهاي الكترونيكي مصرف كرده بودند، ‌65 درصد كه سيگار كشيده بودند گفتند كه مصرف دخانيات را براي نخستين بار با مصرف فراورده‌هاي دخاني معطر شروع كرده بودند.

در ميان نوجواناني كه از در طول ماه گذشته فراورده‌هاي دخاني مصرف كرده بودند، 80 درصد- از جمله 60 درصد سيگاري‌ها-  يك فراورده معطر مصرف كرده بودند.

به گفته اين پژوهشگران كه نتايج كارشان در ژورنال انجمن پزشكي آمريكا (جاما) منتشر شده است، بسياري از اين نوجوان گفتند كه رايحه‌دار بودن دليل مصرف سيگارهاي الكترونيكي، قليان، سيگار برگ، توتون بدون دود و ساير فراورده‌هاي دخاني بوده است.

اين فراورده‌هاي معطر همچنين ارزان‌تر از سيگار هستند، زيرا ماليات كمتري بر آنها اعمال مي‌شود.

کد خبر
312314

