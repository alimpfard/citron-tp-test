
به گزارش آسوشيتدپرس این ممنوعیت در جهت گسترش اقدامات برای محافظت افراد کم‌سن‌وسال از خطرات دود
سیگار
محیطی است.

این ممنوعیت از روز پنجشنبه اول اکتبر اعمال شد، اما انتظار نمی‌رود تا زمانی که عموم مردم با این مقررات جدید آشنا شوند، عجله‌ای برای اعمال این جریمه‌ها وجود داشته باشد.

شورای روسای پلیس ملی در بیانیه‌ای اعلام کرد که پلیس «رویکردی آموزشی، توصیه‌ای و غیر مواجهه‌ای» را برای دست‌کم سه ماه اول این ممنوعیت دنبال خواهد کرد.

پلیس اعلام کرد: «در این دوره به افراد فقط هشدار داده می‌شود و جریمه‌ها اعمال نمی‌شوند.»

طرفداران سیگار کشیدن قانون جدید را غیرقابل‌اجرا خوانده‌اند، اما مقامات بهداشتی و گروه‌های ضدسیگار از این ممنوعیت به‌عنوان مهم‌ترین اقدام از زمان ممنوعیت عمومی 
سیگار کشیدن در مکان‌های کاری و فضای عمومی دربسته در انگليس در سال ۲۰۰۷ یادکرده‌اند.

پنی وودز، رئیس بنیاد ریه
بریتانیا
دراین‌باره گفت، این قانون انگلستان و ویلز را به صف کشورهایی ملحق می‌کند که اقدامات مشابهی را اتخاذ کرده‌اند.

او گفت: «تصویب این ممنوعیت واقعاً جای جشن گرفتن برای همه افرادی دارد که به محافظت از سلامت نسل‌های آینده اهمیت می‌دهند.»

این ممنوعیت به معنای آن است که هر کسی درون ماشینی حامل کودکان زیر ۱۸ سال سیگار بکشد، با جریمه‌ای ۵۰ پوندی (۷۵ دلاری) روبرو خواهند بود. رانندگان این ماشین‌ها نیز حتی اگر خودشان سیگار نکشند با جریمه مشابهی مواجهه می‌شوند.

این قانون حتی اگر پنجره‌های وسیله نقلیه یا آفتاب‌گیر سقفشان باز باشد، اعمال می‌شود. این قانون برای ماشین‌های کروکی در صورتی كه سقف ماشین پایین آورده و به‌طور مناسب جمع شده باشد، اعمال نمی‌شود- و استفاده از سیگارهای الکترونیکی تحت پوشش این قانون نیست.

این ممنوعیت هنوز در اسکاتلند و ایرلند شمالی مطرح نشده است.

کد خبر
309135

