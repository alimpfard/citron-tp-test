
به گزارش ریلکس نیوز بر اساس ارقام منتشر شده از مرکز اطلاعاتی سرویس ملی بهداشت انگلیس میزان تجویز این داروها از 34 میلیون مورد در فاصله سال‌های 2007 تا 2008 به 43.4 میلیون مورد در فاصله سال‌های 2010 تا 2011 رسیده است.

در همین دوره زمانی مصرف داروهای ضداضطراب با هشت درصد افزایش از حدود شش میلیون مورد به 6.5 میلیون مورد  و میزان مصرف داروهای خواب‌آور با  سه درصد افزایش به 102 میلیون مورد رسیده است.

کارشناسان می‌گویند این افزایش ممکن است به علت استرس ناشی از بحران اقتصادی باشد که از سال 2008 آغاز شد و همچنین ممکن است به آگاهی بیشتر افراد نسبت به بیماری روانی مربوط باشد.

به گفته کارشناسان افسردگی در برخی از افراد بدون عامل بیرونی رخ می‌دهد، اما در بسیاری از افراد نیز حوادث استرس‌زا مانند از دست دادن شغل، دارایی یا از دست دادن نزدیکان به افسردگی می‌انجامد.

آمارها حاکی از آن است که افسردگی هر سال به علت از دست رفتن درآمد افراد و هزینه درمانی حدود 11 میلیارد پوند برای اقتصاد انگلیس زیان ایجاد می‌کند.

کد خبر
155847

