
براساس گزارش BBC، سازمان بهداشت جهاني
WHO
اعلام كرد در سال‌هاي 2001 تا 2013 از مرگ 4.3 ميليون نفر از مبتلايان به بيماري
مالاريا
جلوگيري شده‌است، كه از اين ميان 3.9 ميليون نفر از آنها كودكان زير پنج سال آفريقايي بوده‌اند.

به گفته WHO سالانه افراد بيشتري مي‌توانند به داروها و درمان‌هاي كنترل مالاريا دسترسي پيدا كنند، به طوري كه در سال 2004 ميزان اين دسترسي پنج درصد بود درحاليكه اكنون به 50 درصد رسيده‌است.

پيروزي در نبرد

امروزه در آزمايش‌هاي تشخيص مالاريا پيشرفت‌هاي قابل توجهي رخ داده و افراد بيشتري اكنون مي‌توانند داروهاي مورد نياز براي درمان اين بيماري عفوني را كه به واسطه نيش پشه آنوفل انتقال پيدا مي‌كند، دريافت كنند. همچنين تعداد كشورهايي كه بر ريشه‌كني مالاريا متمركز شده‌اند افزايش يافته‌است.

در سال 2013 دو كشور
آذربايجان
و
سريلانكا
براي اولين‌بار اعلام كردند هيچ مبتلا به مالاريايي در اين كشورها باقي نمانده‌است، پس از آن 11 كشور ديگر،
آرژانتين
،
ارمنستان
،
مصر
،
گرجستان
،
عراق
،
قرقيزستان
، موروكو،
عمان
،
پاراگوئه
،
تركمنستان
و
ازبكستان
نيز اعلام كردند آمار ابتلا به مالاريا در اين كشورها به صفر رسيده است.

در آفريقا كه بيش از 90 درصد از مرگهاي ناشي از ابتلا به مالاريا در آن رخ مي‌دهد نيز كاهش قابل توجهي در آلودگي به اين بيماري و مرگ و مير ناشي از آن رخ داده‌است. در اين منطقه تعداد مبتلايان به مالاريا يك چهارم كاهش يافته‌است و از 173 ميليون نفر در سال 2000 به 128 ميليون نفر در سال 2013 رسيده‌است. اين كاهش آمار در شرايطي است كه جمعيت آفريقايي‌هايي كه در مناطق آلوده به مالاريا زندگي مي‌كنند افزايشي 43 درصدي داشته‌است.

مارگارت چان مدير كل سازمان بهداشت جهاني مي‌گويد اين دستاورد عظيم نتيجه بهبود يافتن ابزار و تكنيك‌ها، افزايش تعهدات سياسي، رشد طرح‌هاي منطقه‌اي، و افزايش قابل توجه در تامين بودجه جهاني و بومي بوده‌است. اما ما نبايد به خود غره شويم، زيرا مقاومت در برابر دارو و حشره‌كش‌ها همچنان تهديد‌هاي بزرگي به‌شمار مي‌روند و اگر توجهي به‌آنها نشود، مي‌تواند آمار مرگ‌و‌مير را با رشدي صعودي مواجه سازد. همچنين اين نگراني وجود دارد كه فرايند كنوني مبارزه با
ابولا
در غرب آفريقا موجب كاهش دادن نيروي مبارزه با مالاريا شود.

درجهان نزديك به 3.2 ميليارد انسان در معرض ابتلا به مالاريا و بيماري‌هاي واگيردار قرار دارند. به گفته سازمان بهداشت جهاني اگرچه بودجه مبارزه با مالاريا در سال 2013 به 2.7 ميليارد دلار رسيد، سه برابر بيشتر از بودجه سال 2005، اين مقدار منبع مالي هنوز بسيار كمتر از 5.1 ميليارد دلاري است كه براي مقابله با مالاريا مورد نياز است.

کد خبر
280553

