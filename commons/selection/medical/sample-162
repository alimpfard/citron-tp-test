
براساس گزارش سازمان بهداشت جهاني، اين ليست متشكل از 12 خانواده از باكتري‌هاي مرگباري است كه نسبت به داروهاي موجود كه براي درمان عفونت‌هاي رايج مورد استفاده قرار مي‌گيرند، مقاوم شده‌اند. مقاومت آنتي‌بيوتيكي سالانه جان 700 هزار نفر را مي‌گيرد و در صورتي كه اين پديده مهار نشود، اين آمار به گفته متخصصان مي‌تواند تا سال 2050 به 10 ميليون نفر در سال برسد.

به گفته ماري پل كيني دستيار مديركل
سازمان بهداشت جهاني
، مقاومت آنتي‌بيوتيكي به سرعت درحال رشد است درحالي كه گزينه‌هاي موجود براي درمان آن رو به اتمام گذاشته‌است و در صورتي كه اقدامي صورت نگيرد، آنتي‌بيوتيك‌هاي جديدي كه شايد به آنها نياز فوري باشد، به موقع در دسترس قرار نگيرند.

اين ليست به سه بخش ضروري تقسيم شده‌است: بحراني، شديد و متوسط هريك نشان‌دهنده شدت و وخامت وضعيت و نياز به آنتي‌بيوتيك براي مقابله با باكتري‌ها است.

بخش بحراني شامل سه باكتري است: آسينوباكتر بوماني، سودوماس آئروژينوزا و انتروباكترياسيا كه نسبت به داروهاي متعددي مقاوم هستند و مي‌توانند بيماري‌هاي متعددي ازجمله عفونت‌هاي خوني و ذات‌الريه را ايجاد كنند. اين گونه‌هاي باكتري همگي نمونه‌هاي باكتري‌هايي هستند كه به باكتري‌هاي گِرَم منفي شهرت دارند،‌باكتري‌هايي كه معمولا دو غشاي سلول ايجاد مي‌كنند و به اين شكل نفوذ ملوكول‌هاي دارو را دشوارتر مي‌سازند.

9 باكتري مهم ديگر كه در دسته‌بندي شديد و متوسط قرار گرفته‌اند باكتري‌هايي هستند كه عامل ابتلا به بيماري‌هاي رايج‌تري مانند مسموميت غذايي يا سوزاك هستند كه در صورت افزايش مقاومت دارويي مي‌توانند مرگبار شوند. در اين بخش باكتري‌هاي استافيلوكوكوس اروئوس يا MRSA،‌سالمونلا و هموفيلوس آنفلوآنزا جا گرفته‌اند.

سازمان بهداشت جهاني با انتشار اين ليست به اين نكته تاكيد دارد كه تلاش‌هاي كنوني براي ساخت آنتي‌بيوتيك‌هاي جديد براي مهار خطرهايي كه اين باكتري‌ها براي بشريت به دنبال دارند كافي نيست. يكي از مشكلاتي كه اين تلاش‌ها را با كندي مواجه ساخته،‌ سود‌ده نبودن اين داروها براي شركت‌هاي داروسازي است زيرا اگرچه زمان و سرمايه زيادي براي ساخت و توليد اين داروها صرف مي‌شود، اما بيماران آنها را براي مدتي كوتاه استفاده مي‌كنند و اين به آن معني است كه ميزان كمي از داروها به فروش مي‌رسند.

ليست كامل منتشر شده از باكتري‌هاي مقاوم به دارو توسط سازمان بهداشت جهاني از اين قرار است:

اولويت اول: بحراني

1. آسينوباكتر بوماني،‌مقاوم نسبت به آنتي‌بيوتيك كارباپنم

2. سودوماس آئروژينوزا،‌مقاوم نسبت به آنتي‌بيوتيك كاراباپنم

3. انتروباكترياسيا، مقاوم نسبت به آنتي‌بيوتيك كاراباپنم

اولويت دوم: شديد

1. انتروکوک فاسیوم، مقاوم نسبت به وانكومايسين

2. استافيلوكوكوس اروئوس،‌مقاوم نسبت به متيسيلي و وانكومايسين

3. هليوباكتر پيلوري،‌مقاوم نسبت به كلاريترومايسين

4. كامپيلوباكتر، مقاوم نسبت به فلوروكوينولون

5. سالمونلا، مقاوم نسبت به فلوروكوينولون

6. نایسریا گونوره‌آ،‌مقاوم نسبت به سفالوسپورين و فلوروكوينولون

اولويت سوم: متوسط

1. استرپتوکوک پنومونیه،‌غيرحساس به پنيسيلين

2. هموفيلوس آنفلوآنزا، مقاوم نسبت به آمپيسيلين

3. شيگلا،‌مقاوم نسبت به فلوروكوينولون

کد خبر
363531

