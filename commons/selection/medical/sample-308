
و نتیجه می‌گیرند که کم کردن مصرف نمک به طور خصوص برای افراد در معرض خطر زیاد برای فشار خون بالا،‌ اهمیت دارد. 

حدود یک پنجم افراد به
سندروم متابولیک
مبتلا هستند، به این معنا که ترکیبی از سه یا تعداد بیشتر از عوارض را دارند که خطر ابتلا به بیماری قلبی‌عروقی و
دیابت
را افزایش می‌دهد. این عارضه‌ها شامل چاقی شکمی،‌
فشارخون بالا
، میزان بالای تری‌گلیسرید‌،‌ میزان پایین ‌HDL و میزان بالای قند خون است.

 به گزارش هلث‌دی نیوز پژوهشگران بیش از 1900 فرد چینی 16 ساله و بالاتر غیرمبتلا به دیابت را مورد بررسی قرار دادند. به این افراد برای هفت روز رژیم غذایی کم‌نمک داده شد. فشارخون این افراد در چند نوبت در طول این دوره رژیم غذایی اندازه‌گیری شد.

به گزارش پژوهشگران فشارخون 238 نفر از این افراد که دچار سندروم متابولیک بودند، حساسیت بیشتری به مصرف نمک داشتند. حساسیت زیاد به نمک به صورت افزایش در فشار خون شریانی میانگین به اندازه بیش از 5 میلی‌متر جیوه هنگام مصرف زیاد نمک و کاهش بیش از 5 میلی‌متر جیوه هنگام مصرف کم نمک تعریف می‌شود.

 افرادی که دارای چهار یا پنج عامل خطرساز برای فشار خون بالا بودند، در مقایسه با افراد بدون عوامل خطرساز  برای سندروم متابولیک،‌ با احتمال 3.5 برابر بیشتر حین ادوره رژیم غذایی کم‌نمک و 3 بار با احتمال بیشتر در حین مرحله رژیم غذایی پرنمک،‌ دارای حساسیت بالا به نمک بودند.

 دکتر جینگ چن و  همکارانش در دانشکده پزشکی دانشگاه تولان در نیواورلئانز در لوئیزیانای آمریکا چنین نتیجه‌گیری می‌کنند: "این نتایج بیانگر آن است که سندروم متابولیک، فشار خون را در پاسخ به مصرف نمک افزایش می‌دهد. کاهش مصرف نمک می‌تواند  اقدامی به طور خاص مهم در کاهش فشار خون در بیمارانی باشد که عوامل خطرساز متعدد برای سندروم متابولیک دارند."

 این بررسی به طور آنلاین دوشنبه 16 فوریه در سایت
The Lancet 
منتشر شده است و در شماره آینده چاپی این نشریه هم منتشر خواهد شد

کد خبر
75436

