
به گزارش خبرگزاری فرانسه گروهی از پژوهشگران به سرپرستی فردی بری از "سازمان بین‌المللی پژوهش درباره سرطان (IARC) در لیون
فرانسه
در مقاله‌ای در نشریه "لنست انکولوژی" منتشر کرده‌اند، می‌گویند  در سال 2008 شمار موارد جدید
سرطان
12.7 میلیون مورد بود، اما این رقم تا سال 2030 به 22.2 میلیون نفر خواهد رسید، و 90 درصد این افزایش در فقیرترین کشورها رخ خواهد داد.

این پژوهشگران می‌نویسند در بسیاری از کشورها کاهش در موارد سرطان ناشی از عفونت‌ها با افزایش موارد سرطان روده بزرگ، راست‌روده، پستان و پروستات که با رژیم غذایی "غربی‌شده" ارتباط دارد، خنثی شده است.

این بررسی  از داده‌های GLOBOCAN، پایگاه‌ داده‌های IARC موارد سرطان در 184 کشور استفاده کرده بود.

در سال 2008 موارد مرگ و میر سرطان پستان، ریه، روده بزرگ و راست‌روده و پروستات نیمی از موارد  سرطان در کشورهای ثروتمند را شامل می‌شدند. در کشورهای با درآمد متوسط سرطان مری، معده و کبد به طور نسبی شایع‌تر هستند.

اما در هر دو رده این کشورها کاهش در سرطان گردن رحم و معده در سال‌های اخیر مشاهده می‌شود.

سرطان گردن رحم به خصوص در فقیرترین کشورها شایع است، و شمار موارد آن از موارد سرطان پستان و کبد بیشتر است.

این پژوهشگران می‌گویند: "اگر روند اختصاصی جنسیت و اختصاصی سرطان که در این بررسی تخمین زده شده است تداوم یابد، پیش‌بینی ما این است که میزان بروز همه موارد جدید سرطان از 12.7 میلیون مورد جدید در سال 2008 به 22.2 میلیون نفر تا سال 2030 دارد."

آنان می‌گویند: :"مداخلات هدفدار از طریق راهبردهای موثر پیشگیری اولیه ، به همراه کاربرد واکسیناسیون، شناسایی زودرس و برنامه‌های موثر درمانی ، ممکن است به کاهش این افزایش ‌پیش‌بینی‌شده منجر شود."

کد خبر
172742

