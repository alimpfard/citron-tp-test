
به گزارش ایرنا، دکتر
مرضیه وحید دستجردی
روز پنجشنبه، پنجم اسفند در گفت‌وگو با خبرنگاران افزود: سه هزار و 900 میلیارد ریال اعتبار برای یارانه دارو در سال 90 پیش بینی شده است.

وی یادآور شد: دولت طبق مصوبه مجلس شورای اسلامی موظف است 10 درصد یارانه‌ها را به صورت هدفمند به حوزه دارو و درمان اختصاص دهد که با اختصاص این میزان، سرانه سلامت در کشور افزایش می‌یابد.

وی اظهار کرد: اجرای هدفمندی یارانه‌ها آثار مثبتی در بخش بهداشت و درمان خواهد داشت و باعث کاهش هزینه های مردم می‌شود.

وزیر بهداشت، درمان و آموزش پزشکی به منظور بازدید از طرح های عمرانی این بخش در شهرهای نقده و خوی به آذربایجان غربی سفر کرده است.

کد خبر
129084

