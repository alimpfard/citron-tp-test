
به گزارش یسنا، دکتر احمد شیبانی با بیان این مطلب در جلسه هم اندیشی دست اندرکاران صنایع دارویی کشور با وزیر بهداشت، درمان و آموزش پزشکی، گفت: در سال جاری تا حدود اواسط شهریور ماه هیچ ارز دارویی اختصاص داده نشد و از نیمه دوم این ماه هم حرکتی صورت گرفت و بخشی از ارز مورد نیاز دارو تامین شد که باز بخشی از آن به غیر از دارو اختصاص داده شد.

وی افزود: با پیگیری‌های مجدانه وزیر بهداشت تا اواخر آبان امسال 750 میلیون یورو و سپس تا اواسط آذر ماه 977 میلیون یورو ارز دارویی دادند که این رقم هم به طور کامل هنوز محقق نشده است زیرا بانک های عامل گشایش اعتبار لازم را در این خصوص نکرده‌اند.

براساس گزارش وبدا، وی ادامه داد: در کل از ابتدای امسال فقط یک سوم ارز مورد نیاز دارو تامین شده است و با ادامه این روند احتمال سخت‌تر شدن شرایط هم وجود دارد.

کد خبر
195369

