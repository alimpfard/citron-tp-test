
به گزارش فارس، انوشیروان محسنی بندپی مدیرعامل سازمان بیمه سلامت ایران با اشاره به برنامه‌ریزی این سازمان که حذف فرانشیز بیماران هموفیلی و تالاسمی و استفاده رایگان از خدمات درمانی این نوع بیماری‌ها اظهار داشت: خدمات از قبیل تزریق خون و همچنین لوازم و تجهیزات برای این گونه بیماران هزینه‌های زیادی را در بر می‌گرفت که در نهایت شورای عالی بیمه تصمیم به حمایت درمانی از این بیماران نمود.

وی تصریح کرد: بر اساس این طرح و حذف فرانشیز بیماران هموفیلی و تالاسمی از این پس این افراد در بیمارستان‌های دولتی به صورت رایگان و همچنین در بیمارستان خصوصی بخشی از هزینه‌ها را پرداخت خواهند کرد.

محسنی بندپی خاطرنشان کرد: علاوه بر ارائه خدمات به بیماران هموفیلی و تالاسمی در بیمارستان‌ها تصمیم گرفته شد بیمارانی که در منازل بستری هستند از خدمات رایگان استفاده کنند.

 

کد خبر
286637

