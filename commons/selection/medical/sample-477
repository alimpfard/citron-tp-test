
به گزارش خبرگزاری فرانسه یک "ارزیابی سریع خطر" انجام شده بوسیله سازمان ایمنی غذایی اروپا (EFSA) و مرکز کنترل و پیشگیری بیماری‌های اروپا (ECDC) حاکی از آن است بذرهای مصری صادرشده در سال‌های 2009 و 2010 ممکن است منشا شیوع
ای کولای
در اروپا باشند.

بیانیه این دوسازمان تاکید می‌کند: "هنوز درباره اینکه علت مشترک همه این عفونت‌ها حقیقتا چیست، پاسخ قطعی در دست نیست چرا که در حال حاضر نتایج باکتری‌شناسی مثبت وجود ندارد."

سوئد
روز سه‌شنبه 28 ژوئن اولین مورد از عفونت را در فردی که ارتباطی با
آلمان
نداشت، شناسایی کرد.

همه مرگ و میرها ناشی از این شیوع به جز یک زن در سوئد که پس از دچار شدن به عفونت در آلمان درگذشته بود، در آلمان رخ داده است.
بر اساس این بیانیه محموله‌های سال 2009 به شیوع بیماری در
فرانسه
و محموله سال 2010 به شیوع آلمان مرتبط بوده‌‌اند.

این سازمان‌ها می‌گویند که خواستار جستجوی فوری توزیع بذرها از این دو محموله در آلمان و اروپا شده‌اند.

این بیانیه می‌گوید: "صادرات برخی از بذرهای واردشده از
مصر
به یک شرکت دیگر در
بریتانیا
که سپس آنها را مجددا به فرانسه صادر کرده است، بیانگر ضرورت کسب اطلاعات در این باره است."

کد خبر
139116

