
به گزارش خبرگزاری فرانسه
سازمان جهانی بهداشت
به جز ممنوعیت تبلیغات هدف‌گیری شده برای کودکان برای غذاهای اشباع‌شده از چربی،‌ نمک و شکر،‌ از کشورهای عضو خواست "موثرترین شیوه‌ها برای کاهش مصرف هله‌هوله‌ها" برای مثال بازاریابی را مدنظر قرار دهند.

به گفته سازمان جهانی بهداشت این توصیه‌های غیرالزام‌‌آور در اجلاسی بلندپایه در باره پیشگیری و کنترل بیماری‌های غیرواگیردار در طول اجلاس مجمع عمومی
سازمان ملل
در نیویورک در ماه سپتامبر آینده بحث  گذاشته خواهد شد.

سازمان جهانی بهداشت گفت:‌"محیط‌هایی که کودکان در آن گرد هم می‌آیند باید عاری از همه اشکال بازاریابی غذاهایی مملو از چربی‌های اشباع‌شده،
چربی‌های ترانس
، شکر و نمک افزوده باشد."

این سازمان افزود: "چنین محیط‌هایی شامل این محیط‌ها (اما نه محدود به آنها)؛ مهدکودک‌‌ها، مدارس، محوطه‌های مدارس، مراکز پیش‌دبستانی، زمین‌های بازی، کلینیک‌های خانواده و کودک و سرویس‌های مراقبت اطفال  و نیز هر فعالیت ورزشی یا فرهنگی که بر اساس پذیرش این توصیه‌ها برگزار می‌شود."

بر اساس آمار سازمان جهانی بهداشت حدود 43 میلیون کودک در سنین پیش از مدرسه در جهان دچار
چاقی
هستند یا اضافه وزن دارند.

سازمان جهانی بهداشت گفت: "کودکان در سراسر جهان در معرض بازاریابی غذاهای پر از چربی، قند یا نمک هستند، که احتمال ابتلا به بیماری‌های غیرواگیردار مانند
دیابت
را در نسل‌های جوان‌تر در طول زندگی‌شان می‌افزاید."

سازمان جهانی بهداشت هشدار داد از هر ده مرگ در هر سال شش مورد آن به خاطر بیماری‌های قلبی- عروقی،
سرطان
‌، دیابت و بیماری مزمن ریوی رخ می‌دهد و  رژیم غذایی نامناسب عامل زمینه‌ساز برای هر چهار بیماری است.

کد خبر
126424

