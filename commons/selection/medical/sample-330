
دکتر مصطفی قانعی در گفتگو با خبرنگار مهر افزود: واکسن سه گانه با حمایت معاونت علمی و فناوری ریاست جمهوری از موسسه رازی در این موسسه تولید می‌شود و برای مرحله صنعتی شدن نیز شرکت الحاوی آن را می‌سازد.

وی خاطرنشان کرد: واکسن ب ث ژ هم مشکل کمبود کشوری آن حل شده است و مشکلی در این زمینه ندارد و در حال تولید است.

قانعی اضافه کرد: البته درباره واکسن ب ث ژ باید گفت صادرات دانش فنی (اینتراویزیکال) آن مقرون به صرفه تر است چرا که صادرات تک دوزی آن صرفه اقتصادی ندارد هر چند
سازمان بهداشت جهانی
آن را از ایران خریداری می‌کند اما بهتر است دانش فنی ماده ضد سرطان آن را صادر کنیم. البته در حال حاضر هم این واکسن از کشور ما به کشورهای همسایه قاچاق می‌شود.

به گزارش مهر، واکسن سه گانه ضد
دیفتری
، کزاز و سیاه سرفه است که برای ایمن سازی نوزادان و کودکان بین سنین 6 هفته ای تا 4 سالگی مصرف می شود.

واکسن ب.ث.ژ سویه زنده تضعیف شده مایکوباکتریوم بویس است و علیه سل و همچنین یک محرک غیر اختصاصی سیستم ایمنی بوده است.

کد خبر
231657

