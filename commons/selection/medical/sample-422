
براساس گزارش بيزينس اينسايدر، در بخشي از اين طرح ابتكاري سه ميليارد دلاري،‌ اين موسسه پايگاه مستقل و غيرسود‌ده،‌بيوهاب، را ايجاد كرده‌است كه به واسطه آن 50 ميليون دلار بودجه در اختيار 47 دانشمند، مهندس و فعال تكنولوژي از دانشگاه‌هاي كاليفرنيا سن‌فرانسيسكو،‌ استنفورد، و بركلي قرار خواهد داد.

اين 47 محقق روي طيفي گسترده از پروژه‌ها كار مي‌كنند اما زماني كه قرار بود اين افراد از ميان 700 داوطلب انتخاب شوند، يك ايده اصلي درمورد آنها درنظر گرفته شد.

به گفته استفان كويك مدير بيوهاب، اين نكته كليدي فناوري‌هاي جديد، علوم پايه و مكانيزمي بود كه در پس بيماري‌ها پنهان شده‌اند: تركيبي از علوم پايه‌اي كه به محققان در درك تنوع يك بيماري كمك مي‌كند، با فناوري‌هايي كه مي‌تواند در زمينه‌هاي مختلفي از جمله بيماري‌هاي عفوني، ژنوميك و تجهيزات قابل كاشت و پيوند كارايي داشته باشند.

همچنين اميد مي‌رود اين محققان به تدريج بتوانند مسيرهاي را تغيير داده و از زاويه‌اي متفاوت به آنچه تاكنون در اين زمينه انجام گرفته نگاه كنند. كويك مي‌گويد يافتن شيوه‌هاي جديد براي تغيير دادن مسير و بالارفتن از موانع بسيار دشوار است، و ما مي‌خواهيم دست روي موضوعات پرريسك بگذاريم كه شايد ديگران ريسك تامين بودجه آن را قبول نكنند.

کد خبر
361691

