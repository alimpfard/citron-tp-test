
به گزارش خبرنگار مهر، محققان داده‌های بیش از ۱۵۰ بیمار مبتلا به «آپنه خواب انسدادی» (OSA) را که در بیمارستان پرنس ولز استرالیا ویزیت شده بودند، بررسی کردند.

اگرچه این اختلال ارتباط زیادی با
چاقی
دارد، اما محققان دریافتند ۵۲ درصد بیماران دارای شاخص توده بدنی زیر ۳۰ بودند.

همچنین محققان دریافتند برخلاف افراد چاق‌تر، افراد لاغرتر مبتلا به آپنه خواب کمتر قادر به تحمل اولین مرحله درمان از طریق وسیله CPAP (فشار مثبت مداوم هوا) هستند.



خطر مرگ با آپنه خواب


بعلاوه ۳۶ درصد بیماران غیرچاق اعلام کرده بودند که در طول دوره بررسی و مطالعه، استفاده از این وسیله را متوقف کرده بودند در حالی که ۱۳ درصد از افراد چاق این مورد را گزارش کرده بودند.

دکتر دنی اکرت، سرپرست تیم تحقیق، در این باره می‌گوید: «بیماران OSA غیرچاق گروه چالش برانگیزی از لحاظ درمان‌های موجود هستند و در مقایسه با بیماران چاق مبتلا به آپنه خواب، کمتر به درمان CPAP واکنش نشان می‌دهند.»

افراد مبتلا به آپنه خواب انسدادی دارای مشکلات تنفسی در طول خواب هستند. زمانیکه فرد تلاش می‌کند تا بخوابد، مجاری تنفسی به طورمداوم مسدود می‌شوند در نتیجه فرآیند ورود و خروج هوا به ریه ها کُند می‌شود.

معمولا این جریان کُند هوا منجر به بروز خروپف‌های مزمن و پرصدا می‌شود. این باور وجود دارد که OSA مزمن در سایر مشکلات مزمن سلامت نظیر بیماری قلبی- عروقی،
افسردگی
و
دیابت
نقش داشته باشد.

 

کد خبر
347764

