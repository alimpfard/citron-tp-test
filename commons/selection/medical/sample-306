
به گزارش خبرگزاری مهر، دکتر مهناز ایلخانی در آستانه برگزاری سمینار یکروزه تغذیه در
سرطان
اظهارداشت: تغذیه نقش بسزایی در پیشگیری و بهبود وضعیت بیماران مبتلا به سرطان دارد. بیماران مبتلا به سرطان در دوره درمان به دلیل مصرف دارو، شیمی درمانی و رادیوتراپی دچار بی‌اشتهایی، کاهش وزن، تهوع و... می‌شوند به همین دلیل نیاز است تا بیماران، خانواده آنها و ارائه دهندگان خدمات درمانی نسبت به تغذیه سالم در این بیماران آشنا شوند.

این کارشناس ارشد پرستاری افزود: به تمام افراد و به خصوص بیماران مبتلا به سرطان توصیه می‌شود برای پیشگیری و بهبود وضعیت به مقدار فراوان میوه و سیزی‌جات تازه مصرف کنند.

ایلخانی در ادامه خاطرنشان کرد: مصرف حداقل ۵ وعده میوه و سبزی در روژ نقش بسزایی در کاهش احتمال بروز
سرطان روده
دارد.

مدیر بازآموزی دانشکده پرستاری مامایی دانشگاه علوم پزشکی شهید بهشتی  با توجه به افزایش شیوع ابتلا به سرطان در کشور، یادآور شد: اطلاع رسانی در خصوص اهمیت نقش تغذیه در سرطان می‌تواند نقش بسزایی در پیشگیری از آن دارد.

وی با بیان اینکه ۲۰ تا ۴۰ درصد بیماران مبتلا به سرطان دچار کاهش وزن و بی‌اشتهایی می‌شوند، عنوان کرد: کاهش وزن و بی‌اشتهایی موجب کاهش سیستم ایمنی بدن و توان مقابله بیمار در برابر بیماری می‌شود به همین دلیل نیاز است پزشکان از جمله پرستاران نسبت به نوع تغذیه بیماران مبتلا به سرطان آگاه باشند.

ایلخانی با توجه به برگزاری سمینار یک روزه تغذیه در سرطان، گفت: این سمینار ۱۸ آذر ۹۵ با هدف افزایش آگاهی پرستاران، ماماها و زیرگروه‌ها در دانشکده پرستاری مامایی دانشگاه علوم پزشکی شهید بهشتی برگزار می‌شود.

کد خبر
354611

