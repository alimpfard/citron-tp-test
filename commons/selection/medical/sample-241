
به گزارش هلث‌دی پژوهشگران در این بررسی داده‌ها و بررسی‌های پیشین را آنالیز کردند تا تعیین کنند مصرف میوه و سبزی چه تاثیری بر شمار «سال‌های زندگی تعدیل‌شده بر حسب ناتوانی مربوط به بیماری قلبی» (DDLYs)- به عبارت سال‌های سالم زندگی که علت ناتوانی یا مرگ از دست رفته‌اند- در ۱۹۵ کشور دارد.
هر DALY معادل یک سال زندگی سالم از دست رفته است.

این یافته‌ها نشان داد که مصرف کم میوه مسئول بیش از ۵۷ میلیون DALY و مصرف کم سبزی مسئول بیش از ۴۴ میلیون سال DALY است.

بار بیماری مربوط به مصرف کم میوه در کشور
روآندا
در پایین‌ترین حد (۵ درصد) و در
بنگلادش
در بالاترین حد (۲۳ درصد)‌ بود.

به گفته این پژوهشگران، ثروتمندترین کشورها کمترین میزان بار بیماری قلبی مربوط به مصرف کم میوه‌ها و سبزی‌ها را داشتند.

پاتریک سور از دانشگاه واشنگتن در سیاتل سرپرست این پژوهش می‌گوید این یافته‌ها نشان می‌دهند که تلاش‌ها برای افزایش مصرف میوه و سبزی به وسیله مردم می‌تواند به شمار سال‌های بیشتر زندگی سالم در سراسر جهان بینجامد.

یافته‌های این بررسی قرار است روز سه‌شنبه ۷ مارس (۱۷ اسفند) در اجلاس آتی انجمن قلب آمریکا در پورتلند در اورگون ارائه شود. یافته‌های پژوهشی عرضه‌شده در اجلاس‌های علمی را تا زمانی که در ژورنال‌های دارای داوری همتا منتشر شوندَ، باید مقدماتی شمرد.

کد خبر
364446

