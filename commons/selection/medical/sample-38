
به گزارش رویترز 
سازمان بهداشت و ایمنی غذایی اروپا (EFSA) در اوایل سال گذشته میلادی اعلام کرد که هنگام تصفیه شدن
روغن پالم
در  درجه حرارت بالای ۲۰۰ درجه سلسیوس نسبت به سایر روغن‌های گیاهی میزان‌هایی بیشتری از یک ماده بالقوه
سرطان‌
زا به نام GE (استرهای ‌اسید چرب گلیسیدیل) ایجاد می‌شود.
این سازمان اعلام کرد کرد شواهد کافی برای سرطان‌زایی این ماده وجود دارد و بنابراین حد ایمنی برای آن تعیین نکرده است. 
این سازمان به خصوص درباره قرار گرفتن نوزادان صرفا تغذیه شده با شیرخشک به ‌ماده GE هشدار داد.
قراز است این سازمان تا پایان سال ۲۰۱۷ راهنمایی در  این زمینه منتشر کند. EFSA قدرت وضع مقررات در این زمینه را ندارد، اما کمیسیون اروپا در حال بازبینی این موضوع است.

این اعلام باعث کاهش فروش شکلات نوتلا در
ایتالیا
شد که در ساختن آن از روغن پالم استفاده می‌شود، و این وضعیت شرکت فررو را به دفاع علنی از مصرف این روغن و کارزاری تبلیغاتی در این مورد واداشت.

قوام نرم و ماندگاری شکلات نوتلا به استفاده از این روغن وابسته است و از طرف دیگر روغن پالم ارزان‌ترین روغن گیاهی موجود است و جایگزینی آن با روغن‌های گیاهی دیگر باعث افزایش هزینه‌ها می‌شود.

قبلاً سازمان جهانی بهداشت و سازمان غذا و کشاورزی سازمان ملل درباره خطرات بالقوه استفاده از روغن پالم هشدار داده بودند، اما این سازمان‌ها هم خواستار ممنوعیت مصرف روغن پالم نشده‌اند.

برخی از شرکت‌های بزرگ غذایی در ایتالیا مانند کوپ، بزرگ‌ترین سوپرمارکت زنجیره‌ای و باریلا بزرگ‌ترین تولیدکننده نان در ایتالیا تحت فشار گروه‌های فعال حامی حقوق مصرف‌کنندگان استفاده از روغن پالم را کنار گذاشته‌اند و روی محصولاتشان برچسب «عاری از روغن پالم» زده‌اند.

شرکت فررو در دفاعش از استفاده از روغن پالم می‌گوید، این شرکت از روش جدیدی برای تصفیه روغن پالم استفاده می‌کند که نیازی به درجه حرارت‌های بالا ندارد و به این ترتیب میزان تولید مواد آلاینده‌ای مانند GE به حداقل می‌رسد.

فررو در آگهی‌هایش اشاره می‌کند که روغن پالم مورداستفاده‌اش از روغن‌کشی میوه‌های تازه پالم به دست می‌آید و در دمای کنترل‌شده فراوری می‌شود.

سایر شرکت‌های بزرگ غذایی در اروپا مانند یونیلور و نستله هم از روغن پالم در فراورده‌هایشان مانند شکلات و مارگارین از روغن پالم استفاده می‌کنند. این شرکت‌ها هم می‌گویند در تلاش هستند تا میزان GE در محصولاتشان به پایین‌ترین حد ممکن برسانند.

اما شرکت فررو تنها شرکت بزرگ اروپایی است که پس از اعلام نظر EPSA به چنین دفاع علنی از استفاده از روغن پالم در فراورده‌هایش برخاسته است. فررو می‌گوید صدها هزار آزمایش بر روی روغن پالم مورداستفاده‌اش و در فراورده‌های نهایی آن‌ها از لحاظ این مواد آلاینده انجام داده است.

میزان‌های خرده‌فروشی شکلات نوتلا در اروپا در ۱۲ ماه منتهی به ماه اوت ۲۰۱۶ حدود ۳ درصد افت کرد و فررو تا حدی تبلیغ فراورده‌های عاری از روغن پالم به وسیله رقبایش را مسئول این کاهش فروش می‌داند.

سپس فررو از ماه سپتامبر کارزار تبلیغاتی‌اش برای رفع نگرانی مصرف‌کنندگان را شروع کرد و اکنون می‌گوید در چهار ماه انتهایی سال ۲۰۱۶ فروش نوتلا در ایتالیا ۴ درصد بالا رفته است.

به گفته این شرکت، فروش نوتلا در ایتالیا در ایتالیا در چهار ماه پایانی سال ۲۰۱۶ چهار درصد افزایش یافته است.

به گفته این شرکت، فروش جهانی نوتلا تحت تأثیر نگرفته است و با میزان ۵ تا ۶ درصد در سال در حال بالا رفتن است.

درآمد کلی شرکت فررو در سال مالی منتهی به ماه اوت ۱۰ میلیارد یورو بود که دو میلیارد یوروی آن به فروش شکلات نوتلا مربوط می‌شود.

کد خبر
358578

