
به گزارش رویترز این پژوهش که به سرپرستی دانشمندان در امپریال کالج لندن انجام شده است به بررسی باورهای افراد درباره
سیگارهای الکترونیکی
و میزان مصرف آن‌ها را در فاصله سال‌های ۲۰۱۲ تا ۲۰۱۴ پرداخته است.

یافته‌های این بررسی نشان داد که بیشترین میزان مصرف سیگارهای الکترونیکی مربوط به
فرانسه
است و نسبت افرادی در این کشور که سیگارهای الکترونیکی را مصرف کرده‌اند، با افزایشی ۳ برابری
از ۷.۳ درصد به ۲۱.۳ درصد رسیده است.

نسبت مصرف سیگار الکترونیکی در
بریتانیا
در فاصله سال‌های ۲۰۱۲ تا ۲۰۱۴ از ۸.۹ درصد به به ۱۵.۵ درصد رسیده است که آن هم بالاتر از میانگین مصرف اروپایی این سیگاره است.

این دانشمندان که از داده‌های مربوط به بیش از ۵۳۰۰۰ نفر در سراسر اروپا - هر کشور دست کم هزار نفر- استفاده کرده بودند، همچنین دریافتند که در مجموع کشورهای اروپایی نسبت افرادی که  مصرف سیگارهای الکترونیکی را خطرناک می‌شمارند، با افزایشی تقریبا دو برابری از ۲۷ درصد به ۵۱ درصد رسیده است.

سیگارهای الکترونیکی لوله‌های فلزی هستند، مایعات حاوی نیکوتین درون آنها حرارت داده می‌شود و بخار خاصل بوسیله فرد استنشاق می‌‌شود.داغ می‌شوند. این مایع نیکوتین‌دار ممکن است با رایحه‌های بسیار متنوعی عرضه شود. 

استفاده از سیگارهای الکترونیکی در دهه گذشته به سرعت در حال افزایش بوده است و انتظار می‌رود فروش این وسائل در سال جاری میلادی در آمریکا به ۴.۱ میلیارد دلار برسد.

اختلاف نظر شدیدی بر سر ایمن بودن این وسائل و سودمند بودن آنها برای ترک سیگارهای عادی میان کارشناسان وجود دارد.
 برخی از بررسی‌ها باعث بروز نگرانی‌هایی درباره سمیت احتمالی مواد به کار رفته در مایع نیکوتین‌دار در این سیگارها شده است.

فیلیپوس فلیپیدسِ، سرپرست این بررسی اروپایی که نتایج آن در ژورنال کنترل دخانیات BMJ منتشر شده است، گفت: «این پژوهش نشان می‌دهد که سیگارهای الکترونیکی دارند در اروپا بسیار محبوب می‌شوند، به‌طوری‌که از هر ۱۰ نفر اروپایی یک نفر این نوع سیگارها را امتحان کرده است.»

او با یادآوری این موضوع که هنوز پرسش‌هایی درباره خطرات و سودمندی‌های درازمدت سیگارهای الکترونیکی بی‌پاسخ ماده‌اند، افزود: «ما نیاز فوری به انجام پژوهش‌های بیشتر درباره این وسایل داریم تا بتوانیم به این پرسش‌ها پاسخ دهیم.»

کد خبر
334995

