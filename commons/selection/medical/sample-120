
به گزارش ایسنا به نقل از پرس‌ریدر، محققان مرکز نانوپزشکی دانشگاه آمریتا یک فناوری را اختراع کرده‌اند که می‌تواند سرطان را در کمتر از 30 دقیقه و بدون نیاز به مراجعه به بیمارستان شناسایی کند.


مجله سرطان


محققان اکنون در حال ساخت یک ابزار دستی برای تشخیص سرطان دهان هستند که تا دو سال آینده آماده خواهد شد.

آن‌ها دو سال پیش از این روش بر روی نمونه‌هایی از سرطان دهان، بافت‌های عادی و بافت‌های مستعد سرطان استفاده کردند و به نتایج مثبتی دست یافتند.

انتظار می‌رود این دستگاه با هزینه حدود 10 هزار روپیه در دسترس قرار بگیرد.

فناوری تشخیص سرطان از یک لیزر به همراه یک زیرلایه نانو برای شناسایی سلول‌های سرطانی و انواع مستعد سرطان استفاده می‌کند. استفاده از لیزر برای خوانش ماهیت سلول‌ها کار جدیدی نیست اما سیگنال‌های تولید شده توسط آن برای بررسی بسیار ضعیف و دشوار بودند.

قرار دادن یک ماده نانو بر روی بافت، مشکل را حل کرد. این زیرلایه باعث تقویت سیگنال‌ها شده و به محققان در تحلیل نتایج کمک کرد. برای هر نوع بافت از انواع سالم گرفته تا سرطانی،‌ یک طیف رامان خاص توسط لیزر منتشر می‌شود.

سیگنال‌های رامان به تشخیص مولکول‌های ارگانیک در بافت‌ها کمک می‌کنند. از آنجایی که این مولکول‌ها بسیار وابسته به شرایط سلول‌ها هستند، سیگنال‌های دریافتی از بافت سرطانی با بافت سالم متفاوت است.

این تجهیزات شامل یک نانوحسگر رامان برای دریافت سیگنال تقویت‌شده از بافت است. این سیگنال‌ها می‌توانند در یک تاسیسات مرکزی بررسی شوند و نتایج در کمتر از 30 دقیقه در دسترس قرار بگیرند.

کد خبر
346638

