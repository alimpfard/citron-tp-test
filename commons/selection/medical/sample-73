
به گزارش ایرنا، پروژه جستجوی مواد خامی که مبنای دارویی دارند و در اقیانوس‌ها یافت می‌شوند از سال ۲۰۱۲ آغاز شده است و SeaBioTech نام دارد.

محققان درتلاش هستند که حوزه بیوتکنولوژی را وسعت دهند و برای نیل به این هدف، مواد خام موجود در اقیانوس‌ها گزینه مناسبی محسوب می‌شوند.

مدیر این پروژه تحقیقاتی می‌گوید : اقیانوس‌ها دارای عمق متفاوتی هستند و میزان جزر و مد نیز در آنان تفاوت دارد؛ علاوه بر این در بسیاری از اقیانوس‌ها منافذ آتشفشانی وجود دارد. مجموع تمام این عوامل باعث می‌شود که گونه‌های حیات متفاوتی در اقیانوس شکل گیرد که اغلب آنان خواص درمانی دارند؛ علاوه بر این در اعماق اقیانوس‌ها یک زندگی میکروبی درجریان است که ترکیبات دارویی ارزشمندی به حساب می‌آیند.

این گروه تحقیقاتی، به عنوان نمونه از اسفنج دریایی برای ساخت یک داروی ضد قارچ قوی استفاده کرده‌اند.

آنچه محققان را در مورد اسفنج دریایی کنجکاو کرد این بود که این موجود مدام در معرض شکارچیانی مانند باکتری‌ها و قارچ‌ها قرار می‌گیرد ولی به هیچ عنوان آسیب نمی‌بیند؛ آزمایش‌های بیشتر نشان داد که اسفنج دریایی دارای یک لایه محافظ داخلی است که فیلم زیستی (biofilm) نامیده می‌شود و از آن در مقابل انواع قارچ و باکتری محافظت می‌کند. همین خاصیت باعث شده است که داروهای ضدقارچ و باکتری موثری با استفاده از آن تولید شود.

هریک از اقیانوس‌ها و آب‌های طبیعی شرایط محیطی متفاوتی دارند و این موضوع باعث وجود گونه‌های زیستی متفاوت شده است.

محققان بر این باورند که موجودات دریایی قابل رشد در دریایی مدیترانه، برای ساخت انواع آنتی بیوتیک موثر هستند.

مدیر این پروژه تحقیقاتی گفته است که آب اغلب اقیانوس‌ها سمی است و دمای آن در برخی نقاط به ۷۰ درجه سانتی گراد می‌رسد؛ بنابراین موجوداتی که این شرایط ویژه را تحمل می‌کنند، دارای خواص منحصر به فردی هستند که برای تولید داروهای ضد سم، در آب و هوا کاربرد دارند.

وی گفت که در اقیانوس، ژن‌های متفاوت و نایابی وجود دارد که برای ساخت مواد آرایشی و بهداشتی و انواع بانداژ مناسب‌اند.

چندی پیش یکی از شرکت‌های معتبر دارویی موفق به ساخت یک داروی ضد
سرطان
، با استفاده از گیاهان دارویی شد.

یکی از اساتید دانشگاه لوون بلژیک گفته است که اقیانوس‌ها منبع بکر از میکروارگانیسم‌های دریایی، جلبک‌ها و بی مهرگان هستند که تامین نسل آینده داروی مورد نیاز جهان را تضمین می‌کنند.

کد خبر
230162

