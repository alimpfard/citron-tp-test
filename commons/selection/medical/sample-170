
به گزارش خبرگزاری فرانسه سازمان غذا و داروی آمریکا اهداف اختیاری دوساله و ۱۰ ساله‌ای را برای صنعت غذایی این کشور پیشنهاد کرده است تا به آمریکاییان کمک کند به تدریج مصرف
نمک
یا سدیم را کاهش دهند. پیش‌نویس این دستورالعمل‌ها برای اظهار نظر در دسترس عموم قرار گرفته است.

در حال حاضر، میانگین مصرف نمک در آمریکا در حال حاضر حدود ۳۴۰۰ میلی‌گرم در روز است و سازمان غذا و داروی امریکا امیدوار است که عمل به این راهنما این میزان را به ۲۳۰۰ میلی‌گرم در روز کاهش دهد.

به نظر مراکز کنترل و پیشگیری بیماری‌های آمریکا (سی‌‌دی‌سی)‌ ۴۰ درصد کاهش در مصرف نمک در این کشور می‌تواند جان نیم میلیون نفر را نجات دهد و حدود ۱۰۰ میلیار دلار  از هزینه‌های بهداشتی بکاهد.


آمریکا | مصرف نمک و فشار خون بالا


نظرخواهی انجام‌شده نشان می‌دهد که گرچه اغلب آمریکاییان می‌خواهند کمتر نمک مصرف کنند، اما انجام این کار برایشان مشکل است، چراکه بسیاری از غذاهای فراوری‌شده و از پیش آماده مملو از نمک هستند.

سازمان غذا و داروی آمریکا امیدوار است که تولیدکنندگان عمده مواد غذایی و رستوران‌های زنجیره‌ای را قانع کند تا میزان نمک در محصولاتشان  را کاهش دهند- به‌خصوص با در مورد ۱۰ درصد غذاهای بسته‌بندی‌شده که بیش از ۸۰ درصد کل فروش این  نوع غذاها را تشکیل می‌دهند.

این راهنمای اختیاری حدود ۱۵۰ رده غذایی را از اقلام پخته‌شده تا سوپ‌های آماده را هدف قرار داده است.


آشنایی با غذاهای پر نمک


کد خبر
336053

