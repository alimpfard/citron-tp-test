
به گزارش ایسنا، متخصصان در یک مطالعه جدید دریافتند این دارو که در درمان بسیاری از بیماری‌ها نظیر استئوآرتریت،
آرتریت روماتوئید
، آرتریت‌ها، دردهای مختلف اندام‌ها و حتی تب کاربرد دارد می‌تواند تاثیر درمانیِ داروهای افسردگی را نیز تقویت کند.

در مقاله‌ای که در پنجمین کنگره بین‌المللی روانشناسی و علوم اعصاب در آتن، پایتخت
یونان
ارائه شد، دانشمندان گزارش کردند که مصرف همزمان سلکوکسیب با داروهای افسردگی می‌تواند به کاهش سریعتر و چشمگیر شدت افسردگی در بیماران مبتلا به «اختلال دو قطبی» منجر شود.

به گزارش یونایتدپرس، این محققان پس از مقایسه تاثیر مصرف همزمان این داروی ضد التهاب و داروهای افسردگی با مصرف یک دارونما به همراه همان داروهای افسردگی روی تعدادی بیمارِ بزرگسال ۱۸ تا ۶۰ ساله و مبتلا به اختلال دوقطبی در یک دوره هشت هفته‌ای تاکید کردند که سلکوکسیب باید در درمان افسردگی با سایر داروهایی که برای درمان این اختلال روانی تجویز می‌شوند، همراه شود.

کد خبر
352508

