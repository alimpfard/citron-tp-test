
به گزارش خبرگزاری فرانسه
پارلمان اروپا
پس از سال‌ها بحث و جدل در این باره چهارشنبه 6 ژوئن مقرراتی را برای هماهنگ کردن اطلاعات اجباری- شامل تاریخ انقضای مصرف و اطلاعات درباره مواد مغذی-  بر روی برچسب‌های مواد غذایی تصویب کرد تا شیوع فزاینده چاقی مقابله کند.

بر اساس این مقررات برچسب‌های مواد غذایی در سوپرمارکت‌ها در طول 5 سال آینده باید محتوای انرژی به همراه میزان چربی، چربی اشباع‌شده، کربوهیدرات، قند، پروتئین و نمک را در 100 گرم یا 100 میلی لیتر محصول غذایی را نشان دهند.

این برچسب‌ها با اندازه فونت حداقل 1.2 میلی‌متر به آسانی قابل خواندن خواهند بود و 14 ماده آلرژی زای شناخته‌شده باید در فهرست اجزای مواد غذایی با فونت ضخیم مشخص شوند.

مقررات فعلی درباره کشور محل تولید ماده غذایی که درباره گوشت گاو، عسل، روغن زیتون و سبزی‌ها و میوه‌های تازه اعمال می‌شود به گوشت تازه سایر حیوانات از جمله گوسفند، بز، طیور و خوک نیز گسترش خواهد یافت.

غذاهای ساختگی- مانند پنیرهای که در واقع از روغن‌های گیاهی و آب ساخته شده‌اند و شیری در آنها وجود نداد- باید در برچسب شان این موضوع را اظهار کنند، برای مثال پنیر ساخته شده از روغن گیاهی.

کمیسیون اروپا
در طول سه سال آینده در باره اینکه آیا میزان "چربی‌های ترانس" مواد غذایی را که باعث افزایش کلسترول خون و بیماری قلبی می‌شوند را نیز به اطلاعات اجباری برچسب‌ها اضافه کند، تصمیم خواهد گرفت.

کد خبر
139920

