
براساس گزارش ديسكاوري، رشته‌هاي الكترودي در منطقه‌اي از مغز قرار مي‌گيرند كه با بخشي ساده از حافظه براي به خاطر آوردن ليست‌ها در ارتباط است. اين بخش از مغز همچنين با حافظه فضايي و موقعيت‌يابي نيز مرتبط است.‌

با قرار گيري اين رشته‌هاي الكترودي در بخش تعيين شده از مغز، محققان مي‌توانند همزمان با شكل‌گيري حافظه و بازيابي آن شليك‌شدن نورون‌ها را دنبال كنند. همچنين مي‌توانند با كمك اين الكترود‌ها سيگنال‌هايي را ارسال كرده و بر گروه‌هايي خاص از نورون‌ها تاثير بگذارند و به اين شكل دقت حافظه را بهبود بخشند. 


مجله آشنایی با مغز


رشته‌هاي الكترود همچنين مي‌توانند به يادگيري مهارت‌هاي فيزيكي جديد نيز به انسان‌ها كمك كنند، درست مانند آنچه در سه‌گانه‌هاي ماتريكس به نمايش درآمد. در يكي از مشهورترين صحنه‌هاي اين فيلم، شخصيت اصلي،‌نئو مانند يك رايانه برنامه‌ريزي مي‌شود تا در كنگ‌فو ماهر شود و شخصيت ديگر،‌ترينيتي، پرواز با هليكوپتر را در چند ثانيه فرا مي‌گيرد.

دارپا نيز در تلاش است چنين قابليتي را مورد بررسي قرار دهد. از آنجايي كه يادگيري مهارت‌هاي پيچيده به تكرار زيادي نياز دارد تا به تدريج آنچه كه به حافظه عضلاني شهرت دارد در مغز ايجاد شود،‌ يك الكترود كاشتني مغز مي‌تواند در زماني كه فرد در خواب به سر مي‌برد و يا درحال انجام ديگر فعاليت‌ها است، چنين حافظه‌اي را در مغز تقويت كرده و مهارتي جديد را در فرد ايجاد كند.
از ديگر كارايي‌هاي اين الكترود‌هاي كاشتني مي‌توان به كاهش اضطراب از طريق تحريك بخش‌هاي مختلف مغز اشاره كرد.
به گفته محققان،‌با ارتقا فناوري توليد تراشه‌هاي قابل كاشت در بدن و افزايش دانش بشر درباره نحوه تحريك مغز با هدف‌گيري دقيق‌تر براي دستيابي به بيشترين ميزان اثرات درماني، ايجاد ظرفيت مورد نياز براي كمك به سربازان مجروح و ديگر بيماران كه به بيماري‌هاي اعصاب مبتلا هستند افزايش پيدا خواهد‌كرد.

کد خبر
307485

