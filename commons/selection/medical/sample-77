
به گزارش ایرنا به نقل از ساینس، این دارو قادر به درمان افرادی است که از داروهای قبلی نتیجه نگرفته‌اند. داروهایی که در حال حاضر برای درمان این عفونت وجود دارند، از طریق تزریق وارد بدن بیمار می‌شوند و عوارض جانبی فراوانی به دنبال دارند.

تاریخچه درمان
هپاتیت C
، حول پروتئینی به نام اینترفرون می‌چرخد. زمانی که این پروتئین طبیعی در بدن آزاد می‌شود، فعالیت سلول‌های ایمنی افزایش می‌یابد تا با عوامل بیماری‌زا مقابله کنند. تمام داروهایی که تا امروز برای درمان هپاتیت تولید شده‌اند، فعالیت این پروتئین را افزایش می‌دادند.

محققان به تازگی دارویی تولید کرده‌اند که از ترکیب سه داروی مختلف ساخته می‌شود و مستقیما ویروس هپاتیت C را مورد هدف قرار می‌دهد.

این دارو قادر به درمان سه گروه مختلف از بیماران است؛ افرادی که از سیروز مرتبط با هپاتیت C رنج می‌برند، بیمارانی که تا به حال با هیچ دارویی درمان نشده‌اند و افرادی که درمان‌های قبلی در موردشان موثر واقع نشده است.

آزمایش‌های اولیه این دارو در یک دوره 12 هفته‌ای، ویروس را از بدن 93 درصد از داوطلبان مبتلا به
سیروز كبدي
  پاک کرده است.

به گزارش
سازمان بهداشت جهانی
، در حال حاضر 130 تا 150 میلیون نفر در سراسر جهان از عفونت مزمن هپاتیت C رنج می‌برند. ویروس HCV همراه جریان خون در بدن منتشر می‌شود و به کبد حمله می‌کند. روابط جنسی خارج از چارچوب خانواده، سرنگ و تجهیزات پزشکی آلوده، مهمترین علل انتقال این بیماری مرگبار هستند.

بیمارن مبتلا به این ویروس، به راحتی در معرض انواع آسیب‌های کبدی از جمله
سرطان
و سیروز کبدی قرار می‌گیرند. سالانه 350 هزار تا 500 هزار نفر بر اثر این بیماری جان خود را از دست می‌دهند.

نتایج این تحقیقات در نشریه American Medical Association منتشر شده است.

کد خبر
294438

