
 
وزیـر بهداشت، درمان و آموزش پزشکی
در سفر به فارسان به خبرنگار واحدمرکزی خبر گفت: البته در قانون هدفمند کردن یارانه‌ها افزایش قیمت تعرفه‌های درمانی را خواهیم داشت.

مـرضیه وحید دستجردی
افـزود: وزارت رفاه و تامین اجتماعی به عنوان مجری طرح هدفمند کردن یارانه‌ها بایستی برنامه‌های پیشگیرانه خود را به نحوی اجرایی کند که قیمت تمام شده خدمات بهداشتی، درمانی افزایش نیابد.

وی همچنین از تسریع در فعالیت و تحقیقات بانک خون بند ناف در کشور خبر داد و گفت: با افزایش تعداد سلول‌های بنیادی بند ناف به 10 هزار مورد، این سلول‌ها برای تمام بیماران نیازمند تامین می‌شود.

مرضیه وحید دستجردی طـراحی و ساخت صنعتی و نیمه صنعتی تجهیزات پزشکی مانند دستگاه سی تی اسکن، ام آر آی و دیالیز را از دیگر برنامه‌های این وزارتخانه برشمرد.

وی انعقاد تفاهم نامه‌های بین بخشی وزارت بهداشت، درمان و آموزش پزشکی را مهم ارزیابی کرد و گفت: 25 درصد مفاد این تفاهم نامه مربوط به خدمات پزشکی و درمانی است.

کد خبر
109877

