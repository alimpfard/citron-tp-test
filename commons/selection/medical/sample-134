
علائم
BPH
شامل اشکال در ادرار کردن، میل ناگهانی به ادرار کردن، و افزایش موارد اجبار به ادرار کردن، به خصوص در شب است.

این دارو در سه کارآزمایی بالینی بر روی مردان مبتلا به BPH مورد ارزیابی قرار گرفت. به گفته FDA در مردانی که روزانه 5 میلی‌گرم سیالیس مصرف کرده بودند، کاهش قابل‌توجه در علائم BPH مشاهده شد. در سومین کارآزمایی بالینی مردان مبتلا به BPH  در عین حال دچار اختلال نعوظ هم بودند.

مردانی که از داروهای گروه نیترات‌ها شامل نیتروگلیسیرین استفاده می‌کنند، نباید هم زمان سیالیس مصرف کنند. این سازمان هشدار مشابهی درباره مصرف سیالیس به همراه داروهای مسدودکننده گیرنده آلفا که به طور معمول برای
فشار خون بالا
یا اضطراب تجویز می‌شوند، داده است.

هشت داروی دیگری که برای درمان علائم BPH مورد تایید قرار گرفته‌اند، شامل این موارد می‌شوند: پروسکار (فیناستراید)، آوودارت (دوتاسراید)، جالین (دوتاسراید و تاموسولوسین)، هیترین (ترازوسین)، کاردورا (دوکسازوسین)، فلوماکس (تامسولوسین)، اوروکساترال (آلفوزوسین) و راپافلو (سیلودوسین).

سیالیس را شرکت الی لیلی مستقر در ایندیاناپولیس آمریکا تولید می‌کند.

کد خبر
147980

