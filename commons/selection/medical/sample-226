
به همين منظور بايد براي كنترل و جلوگيري از استرس اقداماتي را انجام دهيم تا زندگي سالمي را تجربه كنيم. در ادامه به برخي نسخه‌هاي گياهي درمان استرس اشاره مي‌شود:

نسخه گل‌گاو زبان: هر روز به مقدار يك قاشق چايخوري گل‌گاوزبان و يك عدد ليمو عماني را به‌مدت 2دقيقه جوشانده و اجازه دهيد 30دقيقه دم بكشد، بعد آن را از صافي عبور داده و ميل كنيد. با مصرف مداوم اين نسخه گياهي پس از مدتي استرس‌هايتان كاهش پيدا مي‌كند.

دمنوش سنبل‌الطيب: سنبل‌الطيب يك درمانگر همه‌كاره است. دم كرده آن آرامبخش اعصاب است، حالت‌هاي عصبي را كاهش داده و كيفيت خواب شما را بهبود مي‌بخشد. در واقع اين گياه خواب راحتي براي شما فراهم مي‌كند بدون اينكه بعد از مصرف آن دچار خواب‌آلودگي شده باشيد. براي تأثيرگذاري بيشتر اين گياه در درمان استرس بهتر است مقداري پوست نارنج را با سنبل‌الطيب دم كرده و صبح‌ها به‌صورت ناشتا ميل كنيد.

ترخون: ترخون گياه مفيدي براي مقابله با استرس است. اثر آرام بخش دارد. ترخون براي تنظيم اشتها مفيد است و داراي مواد معدني مفيدي است كه امروزه در مكمل‌ها از آن استفاده مي‌شود. ساليان متمادي از اين گياه براي آرام كردن كودكان بيش‌فعال استفاده مي‌شده است.

عرق بهارنارنج: عرق بهار نارنج نيز ازجمله گياهاني است كه نقش مهمي در كاهش استرس ايفا مي‌كند. بهارنارنج را با آب مخلوط كرده و روي كتري بگذاريد تا جوش بيايد، سپس با عسل مخلوط كرده و بخوريد و منتظر تأثير آن در درمان استرس خود باشيد.

کد خبر
291493

