
بیوتین به مقدار زیاد در زرده تخم مرغ خام،جگر، سبزیجات دارای برگ سبز، بادام زمینی بافت می‌شود. باکتری‌های روده نیز این ویتامین می‌سازند.

کمبود بیوتین به ندرت رخ می‌دهد. اما این ویتامین ممکن است به عنوان مکمل برای پیشگیری از کمبود در بارداری، تغذیه درازمدت را از راه لوله، سوء‌تغذیه و کاهش وزن سریع تجویز شود. این ویتامین همچنین به طور خوراکی برای ریزش مو، شکنندگی ناخن‌ها، بثورات پوستی در نوزادان (
درماتیت سبوره
)،
دیابت
و
افسردگی
خفیف تجویز می‌شود.

بیوتین جزء مهمی از آنزیمی در بدن است که مواد معینی مانند چربی‌ها، کربوهیدرات‌ها و سایر مواد را تجزیه می‌کند.

تست آزمایشگاهی برای تعیین کمبود بیوتین وجود ندارد، اما این عارضه را معمولا می‌توان از روی علائمش شناخت که شامل نازک شدن مو ( اغلب به همراه سفید شدن مو) و بثورات پوسته‌ریز قرمزرنگ اطراف چشم‌ها، بینی و دهان می‌شوند و علائم عصبی شامل افسردگی، فرسودگی، توهم، سوزن سوزن شدن دست‌ها و پاها هستند.

شواهدی وجود دارد که دیابت ممکن است به کمبود بیوتین بینجامد.

افرادی که دیالیز کلیوی می‌شود ممکن است نیاز به بیوتین بیشتری داشته باشند.

مصرف بیوتین به عنوان مکمل احتمالا برای اغلب افرادی به طور خوراکی در مقدار مناسب آن را مصرف می‌کنند، بی‌خطر است. بیوتین هنگام تجویز شدن در دوزهای توصیه‌شده به خوبی تحمل می‌شود.

سفیده تخم مرغ حاوی ماده‌ای است که در روده به بیوتین متصل و مانع از جذب آن می‌شود. خوردن دو یا تعداد بیشتری تخم مرغ نپخته در روز برای چندین ماه باعث کمبود بیوتین در حدی شده است که علائم ناشی از آن را ایجاد کند.

کد خبر
188411

