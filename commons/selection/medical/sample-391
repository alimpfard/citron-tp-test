
براساس گزارش ساينس الرت، لنزهاي بيونيكي Ocumetics كه توسط چشم‌پزشكي كانادايي ابداع شده مي‌تواند قدرت بينايي انسان را سه برابر زماني كه قدرت ديد استاندارد 20/20 داشته افزايش دهد.

اين لنزها نيازي به گذاشتن و برداشتن نخواهند داشت زيرا با كمك جراحي بدون دردي كه كمتر از 10 دقيقه زمان مي‌برد،‌درون چشم قرار مي‌گيرد بايد درون چشم كارگذاشته شوند. اين لنزها طي گذشت زمان فرسوده نمي‌شوند از اين رو با افزايش سن فرد به آب مرواريد و يا كاهش قدرت ديد مبتلا نخواهد‌شد.

اين لنزهاي جديد از سيستم نوري مينياتوري جديدي بهره برده‌است كه عملكرد آن مانند يك دوربين ديجيتال كوچك است: انرژي خود را از بدن تامين مي‌كند،‌مي‌تواند نقطه تمركز خود را با سرعتي بيشتر از سرعت چشم عادي، از فاصله نزديك به هر فاصله‌اي تنظيم كند.

دانشمندان بيش از هشت سال روي اين تكنولوژي مطالعه كرده‌اند و تاكنون سه ميليون دلار هزينه ساخت آن شده‌است. گرت وب سازنده اين لنزها معتقد است بهبودي كه اين تكنيك در بينايي انسان ايجاد خواهد‌كرد، بي‌سابقه است. به گفته وي اگر فردي پيش از داشتن اين لنزها بتواند ساعتي را در فاصله سه متري به سختي تشخيص دهد، پس از داشتن اين لنزها مي‌تواند ساعت را از فاصله 9 متري به خوبي ببيند.

شركت تكنولوژي Ocumetics كه صاحب‌امتياز اين تكنولوژي جديد است آن را تكنيكي ايمن و بادوام توصيف مي‌كند. به گفته اين شركت لنزهاي كاشته شده در چشم براي فرد ايجاد سردرد و يا هرنوع ناراحتي چشمي نخواهد‌كرد. قرار است اين لنزها كه درحال حاضر در آستانه آغاز  تست حيواني و سپس انساني قرار دارند، در سال 2017 وارد بازار شود.

به گفته وب درصورتي كه اين لنزها روانه بازارها شوند،‌مجموعه‌اي وسيع از اختلالات بينايي رفع خواهند شد و در كنار آن عينكها و لنزهاي تماسي نيز به فراموشي سپرده خواهند‌شد.

کد خبر
296157

