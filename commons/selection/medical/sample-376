
به گزارش ایسنا به نقل از انگجت، گروهی از محققان موسسه فناوری
ماساچوست (MIT)
از
لامپ‌ ال‌ای‌دی
چشمک‌زن با نیروی 40 هرتز برای درمان موش‌های مبتلا به
آلزایمر
استفاده کرده‌اند.

آن‌ها دریافتند موش‌هایی که در مراحل اولیه بیماری برای یک ساعت در معرض این نور قرار گرفته بودند، سطوح پروتئین بتاآمیلوئید مغز آن‌ها کاهش یافته بود.

تجمع این پروتئین در مغز باعث ایجاد پلاک‌هایی می‌شود که در عملکرد این ارگان اختلال وارد می‌کند.

علاوه بر آن، زمانی که این روش برای هفت روز روی موش‌هایی آزمایش شد که در مراحل پیشرفته‌تر بیماری قرار داشتند،‌ به کاهش قابل توجه پلاک‌ها در مغز این حیوانات کمک کرد.

نورهای چشمک زن با تحریک نوسانات گاما بوجود می‌آیند که تصور می‌شود در افراد مبتلا به آلزایمر از کار افتاده است.

نوسانات گاما، سلول‌های ایمنی موسوم به میکروگلیا را که متورم شده و در بیماران آلزایمری از خود مواد شیمیایی سمی ترشح می‌کند، به حالت اولیه بازمی‌گرداند.

از آنجایی که مسئولیت میکروگلیا پاکسازی آمیلوئیدهاست، تبدیل آن‌ها به سلول‌های ایمنی کارا با شکل‌گیری پلاک مبارزه می‌کند.

البته باید توجه کرد که هنوز امکان استفاده از این روش در بیماران آلزایمری واقعی وجود نداشته و به آزمایشات بیشتر برای تاثیر طولانی‌مدت آن نیاز است.

کد خبر
355214

