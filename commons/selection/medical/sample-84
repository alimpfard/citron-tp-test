
 به گزارش خبرگزاری فرانسه  چارلی تئو، جراح مغز مقیم سیدنی گفت او چندین بار در سال امکان همراهی افراد با خودش را به حراج می‌گذاد تا برای پژوهش سرطان پول جمع کند.

برنده این حراج‌ها می‌تواند به همراه او در ویزیت بیماران حضور داشته باشد و احتمال او را حین عمل انجام جراحی ببیند.
کالج سلطنتی جراحان استرالیا گفت این کار بر خلاف این ایده است.

جان کینین،‌مدیر اجرایی امور جراحی در این کالج گفت: "ما با فروختن کرسی برای مشاهده جراحی موافق نیستیم. ما موافق حضور افراد غیر پرسنل پزشکی در اتاق‌های عمل تنها به خاطر دیدن عمل جراحی موافق نیستیم."

به گفته او این کار مشکلات اخلاقی در مورد حفظ حریم شخصی بیماران و محرمانگی ایجاد می‌کند. او افزود اجازه دان به افراد غیرپرسنل پزشکی که به اصول رفتاری که پزشکان و پرستاران به آنها متعهد هستند،‌ تعهدی ندارند،‌ برای حضور در اتاق عمل حریم شخصی و محرمیت بیمار را به خطر می‌اندازد.

او گفت: "دورانی که جراحان عمل جراحی خود را در مقابل گالری تماشاچیان انجام می‌دادند، گذشته است، و حتی در مورد آموزش جراحی تکنولوژی ویدئویی بهترین وسیله برای ضبط جراحی برای مقاصد آموزشی است.

کین افزود: "هر چه تعداد افرادی که در اتاق عمل حاضر هستند، بیشتر می‌شود، احتمال عفونت‌های بیمارستانی هم بیشتر می‌شود."

تئو  در مقابل می‌گوید تماشای جراحی تحت مقررات دقیق بیمارستانی انجام می‌شود که مانع نزدیک شدن افراد غیرپزشک به بیمار هنگام انجام برش جراحی است.

به گفته این جراح استرالیایی معمولا افرادی که با او همراه می‌شوند، دانشجویانی هستند که علاقه دارند به تحصیل پزشک بپردازند، و برش‌های جراحی را بر روی یک صفحه ویدئویی در گوشه اتاق مشاهده می‌کنند. او همچنین افزود مسائل اخلاقی را کاملا جدی می‌گیرد.

او گفت انگیزه او از انجام این کار افزایش آگاهی در مورد
سرطان
است.

کد خبر
127171

