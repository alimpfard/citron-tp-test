
به گزارش رویترز پژوهشگران دریافتند پس از  بحران اقتصادی امریکا در سال ۲۰۰۷ کودکان در ایالت کالیفرنیا در نواحی که خانه‌ها به خاطر نپرداختن اقساط بانکی ضبط می‌شدند، دچار کاهش وزن شده بودند.

ونسا اودو سرپرست این پژوهش گفت: «ما اغلب به چگونگی تاثیر مستقیم بجران‌‌های اقتصادی بر بزرگسالان مانند از دست دادن شغل فکر می‌کنیم، اما پیامدهای این بحران‌های بر سلامت کودکان هم  اثر می‌گذارد.»

اودو افزود: «این پژوهش بیانگر اثرات منفی و بالقوه طولانی‌مدت بحران‌های اقتصادی بر سلامت کودکان است.»

این پژوهشگران برای اینکه دریابند بحران‌های اقتصادی چه اثری ممکن است بر خطر چاقی کودکان بگذرند، همه شاخص‌های دگرگونی اقتصادی در کالیفرنیا در فاصله سال‌های ۲۰۰۸ تا ۲۰۱۲ را در نظر گرفتند، از جمله میزان‌های بیکاری و  ضبط خانه‌های در رهن بانک. 

آنان 
از داده‌های قد و وزن ۱.۷ میلیون کودک دبستانی از اداره آموزش ایالت کالیفرنیا نیز  استفاده کردند.

میانگین سنی کودکان در این بررسی ۱۳ و بیش از نیمی از آنان لاتین‌تبار بودند.

این پژوهشگران شاخص‌های اقتصادی ملی و تغییرات در
شاخص توده بدنی
(BMI) این کودکان را مقایسه کردند. آنان محاسبه کردند که در طول دوره مورد بررسی به ازای هر درصد افزایش در میزان بیکاری، شاخص توده بدنی کودکان محلی  ۱۴ درصد بالا رفته است.

بر اساس یافته‌های این پژوهش که در ژورنال اپیدمیولوژی و بهداشت اجتماعی منتشر شده است، اثرات بیکاری بر افزایش وزن کودکان در جوامع پردرآمد و روستایی شدیدتر بود.

برای کودکان در جوامعی که افراد خانه‌هایشان را به خاطر ضبط رهن از دست داده بودند،‌ به نظر می‌رسید سختی اقتصادی اثر متضادی بر وزن داشته باشد. کودکان به ازای هر درصد افزایش از دست دادن خانه سه درصد کاهش در خطر چاقی داده بود.

اودو درباره این یافته‌ها گفت: «به نظر ما بیکاری و کاهش درآمد ناشی از آن می‌تواند باعث کاهش توان مالی برای میوه‌ها و سبزی‌ها و سایر غذاهای سالم‌تر شود. این وضعیت احتمالا به افزایش مصرف غذاهای آماده ارزان‌تر و با فراوری بالاتر (برای مثال ماکارونی و پنیر بسته‌ای) بینجامد.

او افزود خانواده‌ها در دوران رکود اقتصادی همچنین ممکن است نتواند از پس مخارج فرستادن کودکان پس از مدرسه به ورزش‌ها و بازی‌ها برآیند و ممکن است مجبور شوند آنان را به پارک‌ها و میدان‌های بازی نزدیک ببرند و به این ترتیب کودکان فرصت کمتری برای ورزش خواهند داشت.

در مقابل به گفته اودو «ضبط خانه شکل شدیدتری از سختی است» و خانواده‌های که خانه‌های خود را از دست دا‌هاند ممکن است مجبور شوند، فقط غذاهای اصلی پایه را بخرند و در نتیجه وزن کم می‌کنند.

دکتر لورا گاتلیب از دانشگاه کالیفرنیا که رابطه فقر و چاقی کودکی را بررسی می‌کند و در این بررسی جدید شرکت نداشت، گفت: «شواهد فزاینده نشان می‌دهند که عوامل مرتبط با فقر مانند بیکاری، مشکلات حفظ خانه و ایمنی غذایی با سلامت کودکان مرتبط هستند.»

گاتلیب یادآور شد که کارگروه فقر و بهداشت کودکان آکادمی متخصصان کودکان آمریکا توصیه‌هایی برای سیاستگذاران تدوین کرده است، از جمله اهمیت تامین اعتبار برای کوپن‌های غذا، ناهارهای مدرسه و برنامه غذایی تابستانی برای کودکان.

اودو گفت که پیامدهای بهداشتی رکود اقتصادی برای کودکان می‌تواند بسیار وخیم باشد، اما راه‌های برای کمک وجود دارد.  او گفت: «در طول دوران رکود سیاستگذاران می‌خوارند مخارج را کم کنند. اما مهم است شبکه‌های تامین‌ اجتماعی حفظ شوند.»

کد خبر
336839

