
 به گزارش رویترز سازمان ملی تأمین بهداشت و درمان
بریتانیا
یا ان‌چ‌اس (NHS) که در سال ۱۹۴۸ بنیان‌گذاری شد، مایه غرور فراوان بسیاری از بریتانیایی‌ها است که می‌توانند از هنگام تولد تا مرگ به رایگان به خدمات بهداشتی و درمانی دسترسی پیدا کنند.

اما کمبود بودجه، سالمند شدن جمعیت و نیازهای پزشکی که به‌طور فزاینده پیچیده می‌شوند، در همراهی با هم در سال‌های اخیر باعث شده‌اند بسیاری از بیمارستان‌های در طول فصل زمستان دچار مشکل شوند و عنوان‌های خبری به بیمارانی اخنصاص یابد که ساعت‌ها یا حتی روزها روی صندلی‌های چرخ‌دار به انتظار مانده‌اند.

صلیب سرخ بریتانیا در بیانیه‌ای بر روی وب‌سایتش در مجاور درخواست‌ها برای کمک برای یمن و سوریه اعلام کرده است که این سازمان اکنون «در خط مقدم پاسخ به این بحران انسانی در بیمارستان‌ها و سرویس‌های آمبولانس ما در سراسر کشور قرار دارد.»

مایک آدامسون، مدیر اجرایی ارشد صلیب سرخ بریتانیا گفت «‌«این وضعیت به معنای به کار بردن گروه‌هایی از داوطلبان برای شرایط اضطراری و حتی فراخواندن شرکت خودروسازی همکارمان، لند روور، برای در اختیار گذاشتن وسایل نقلیه‌اش برای انتقال بیماران و سر پا نگه‌داشتن نظام بهداشت و درمان است.»

ان‌اچ‌اس در بریتانیا - یکی از ثروتمندترین کشورهای جهان- همیشه موضوعی عاطفی بوده است و زمانی یک وزیر دارایی سابق آن را  «نزدیک‌ترین چیز به مذهب در  میان انگلیسی‌ها» توصیف کرد.

بنیادهای خیریه و سیاستمداران مخالف در سال‌های اخیر هشدار داده‌اند که کاهش بودجه مراقبت‌های اجتماعی به وسیله دولت باعث شده است که سالمندان و بیماران آسیب‌پذیر به جای خانه در بیمارستان درمان شوند و به این ترتیب بار سنگینی بر سازمان بهداشت و درمان تحمیل شده است.

صلیب سرخ می‌گوید در هماهنگی با سازمان بهداشت برای حمایت از افراد در خانه‌هایشان عمل می‌کند تا تخت‌های بیمارستانی خالی شوند.

آدامسون گفت:‌«ما افرادی را دیده‌ایم که بدون لباس به خانه فرستاده شده‌اند، افرادی که در خانه‌هایشان افتاده بودند و برای چند روز کسی به سراغشان نیامده بود، یا افرادی که به علت نبود فرد مراقبت‌کننده‌ای که به آنان کمک کند، خودشان را نشسته بودند.»

سخنگوی ان‌اچ‌اس انگلستان اعلام کرد طرح‌هایی در حال اجرا است که فشار فزاینده بر سازمان بهداشت و درمان در زمستان برطرف شود و تخت‌های بیمارستانی مانند سال پیش در این هنگام پر نشوند.


آشنایی با نظام‌های بهداشتی رایج در جهان

نگاهی به نظام‌های بهداشتی اروپایی


کد خبر
358025

