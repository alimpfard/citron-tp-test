
وارفارین برای پیشگیری از حملات قلبی، سکته‌های مغزی، و تشکیل لخته خون در وریدها، شریان‌ها و ریه‌ها به کار می‌رود.

این دارو باعث پیشگیری از ایجاد لخته خون یا درمان کردن آن، در موارد ضربان غیرطبیعی قلب (
فیبریلاسیون دهلیزی
) یا داشتن دریچه‌های مصنوعی قلب می‌شود. وارفارین برای پیشگیری از خطر مرگ یا عوارض ناشی از لخته شدن خون ( برای مثال
سکته مغزی
) پس از حمله قلبی به کار می‌رود.

 مصرف وارفارین در دوزهای بالا باعث خونریزی می‌شود. همچنین بیمارانی که دارای واریاسیون ژنتیکی معینی هستند که حساسیت به وارفارین را افزایش می‌دهد و سرعت متابولیسم آن را کاهش می‌دهد، ممکن در هنگام مصرف این دارو دچار خونریزی شوند.

وارفارین ممکن است برای مقاصدی غیر از موارد بالا هم به کار رود. از جمله به عنوان یک آفت‌کش برای کنترل جمعیت موش‌ها و جوندگان در مناطق کشاورزی یا صنعتی به کار می‌رود.  وارفارین بی‌مزه و بی‌بو است و با طعمه موش مخلوط می‌شود. چون موش‌ها برای خوردن طعمه در روزهای بعد هم باز می‌‌گردند، تدریجا میزان وارفارین در بدن آنها به حد کشنده می‌رسد و باعث مرگ آنها می‌شود.

کد خبر
72732

