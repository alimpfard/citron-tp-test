
گزارش خبرگزاری فرانسه
سازمان غذا و کشاورزی سازمان ملل (فائو)
روز چهارشنبه 11 مه  (21 اردیهشت) در گزارشی منتشر کرد که در آن می‌گوید: " با توجه  دسترسی محدود به منابع طبیعی، به جای افزایش تولید غذا برای تغذیه جمعیت در حال افزایش جهان، بهتر است از میزان اتلاف مواد غذایی کاست."

فائو می‌گوید این میزان غذای تلف یا ضایع‌شده در هر سال معادل نیمی از کل تولید سالانه غلات در جهان است.

حدود 925 میلیون نفر در سراسر جهان از گرسنگی رنج می‌برند.

این گزارش  می‌گوید مشکل در کشورهای در حال توسعه عمدتا ضایع شدن مواد غذایی - برای مثال نقصان در برداشت محصولات یا نبود زیربناهای لازم برای نگهداری مواد غذایی است.

بر اساس این گزارش در کشورهای صنعتی مشکل بیشتر به فروشندگان و مصرف‌کنندگان مربوط می‌شود که مواد غذایی کاملا قابل خوردن را روانه سطل زباله می‌کنند."

این گزارش می‌گوید که مصرف‌کنندگان در اروپا و آمریکای شمالی هر سال به ازای هر نفر   95 تا 115 کیلوگرم غذا را تلف می‌کنند.

این گزارش نشان می‌دهد که صنعت فروشگاهی "تاکید بیش از حدی بر ظاهر مواد غذایی" دارد. به گفته این گزارش  نظرخواهی‌ها نشان می‌دهند که مصرف‌کنندگان مادامی که مواد غذایی ایمن باشد و مزه خوبی بدهد، علاقمند به خرید آنها هستند، حتی اگر ظاهر آنها استاندارد نباشد.

این گزارش می‌گوید: "مصرف‌کنندگان در کشورهای ثروتمند به طور عمومی ترغیب می‌شوند که بیشتر از حدی که نیاز دارند غذا بخرند." و به عنوان نمونه به اندازه بیش از حد بزرگ غذاهای آماده تولید شده بوسیله صنایع غذایی و غذاهای بوفه‌ای با قیمت ثابت در رستوران‌ها اشاره می‌‌کند.

این داده‌ها  از گزارشی اخذ شده است که فائو تهیه آن را به موسسه غذا و بیوتکنولوژی
سوئد
سفارش داده  است تا در کنفرانس "غذا را حفظ کنید!"  که در این ماه در
آلمان
برگزار می‌شود، ارائه شود.

کد خبر
134771

