
به گزارش ایرنا، بررسی محققان دانشگاه Umea  در
سوئد
نشان می‌دهد که بیماران مبتلا به
پارکینسون
، سال‌ها قبل از تشخیص علایم بیماری، چندین زمین‌خوردگی شدید را تجربه کرده‌اند که در اغلب مواد منجر به شکستگی و آسیب‌های جدی شده است.

مطالعه سوابق حدود 24 هزار بیمار بین سال‌های 1988 تا 2012 میلادی نشان می‌دهد بیماران مبتلا به پارکینسون، 19 درصد تجربه زمین خوردن بیش‌تری در 10 سال قبل از تشخیص بیماری داشته‌اند.

محققان احتمال می‌دهند زمین خوردن‌های مکرر به دلیل اختلالات عصبی است که در نهایت می‌تواند منجر به پارکینسون شود؛ بنابر این پیشنهاد می‌شود زمین خوردن‌های شدید و مکرر جدی گرفته شود و برای تشخیص زود هنگام پارکینسون اقدام شود.

پارکینسون پس از
آلزایمر
شایع‌ترین بیماری سیستم اعصاب است که بر اثر کاهش دوپامین و اختلال جسم سیاه مغز ایجاد می‌شود.
جسم سیاه پیام‌های عصبی را از طریق نخاع به عضلات مختلف ارسال می‌کند و این فرآیند از طریق ماده شیمیایی دوپامین صورت می‌گیرد و باعث اختلال در تعادل و کنترل عضلات می‌شود. روش‌های رایج کنترل این بیماری، داروهایی هستند که با تحریک مغز، به ترشح دوپامین کمک می‌کنند. این روش‌ها بیماری را درمان نمی‌کنند، بلکه علایم را کاهش می‌دهد و پاسخ آن روی افراد مختلف، متفاوت است.

بیماری پارکینسون معمولا با لرزش یک دست آغاز می‌شود و به تدریج اکثر اندام را درگیر می‌کند. حدود 10 میلیون نفر در سراسر جهان به این اختلال مبتلا هستند.

به گزارش مرکز پیشگری و کنترل بیماری آمریکا، در این کشور از هر 500 نفر یک نفر به این بیماری مبتلا است.

احتمال ابتلا به پارکینسون در مردان 1.5 برابر زنان است. نتایج این تحقیقات در نشریه PLOS منتشر شده است.

کد خبر
324532

