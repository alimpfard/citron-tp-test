
به گزارش ایسنا، در این بررسی آمده است
سکته‌های مغزی
که با خونریزی داخل جداره مغز شناخته می‌شود در میان مصرف کنندگان سیگار بخصوص زنان شایع‌تر است.

محققان فنلاندی اظهار داشتند: این سکته مغزی که خونریزی «ساب آراکنوئید» نامیده می‌شود در میان زنانی که سیگار مصرف می‌کنند، هشت برابر بیشتراست. همچنین مصرف سیگار به میزان کم هم می‌تواند خطر بروز اینگونه سکته مغزی را در زنان سه برابر افزایش دهد.

دکتر «جونی لیندبوم» از دانشگاه هلسینکی فنلاند محقق ارشد این مطالعه گفت: استعمال سیگار در هیچ میزانی توصیه نمی‌شود و بهترین گزینه این است که فرد هرگز مصرف این ماده دخانی را شروع نکند. همچنین لازم است سیاستگذاران با اعمال سیاست‌های مفید برای مقابله با مصرف سیگار به طور قابل توجهی میزان موارد خونریزی «ساب آراکنوئید» را کاهش دهند.

به گزارش ایسنا به نقل از Webmd، این نوع سکته مغزی حدود سه درصد تمامی انواع سکته‌ها را شامل می‌شود و اغلب افراد جوان به آن مبتلا می‌شوند و می‌تواند پیامدهای نامطلوبی روی بیمار داشته باشد.

کد خبر
340806

