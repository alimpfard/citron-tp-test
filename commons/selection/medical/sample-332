
براساس گزارش گاردين، گروهي از دانشمندان
دانشگاه كمبريج
اين دارو را روي تعدادي از كرم‌ها كه به واسطه مهندسي ژنتيكي به
بيماري آلزايمر
مبتلا شده‌اند،‌مورد آزمايش قرار دادند. داروي ضدسرطان بگزاروتن كه مورد تاييد سازمان غذا و داروي آمريكا نيز هست و در گذشته نميز نتايج متفاوتي از در درمان آلزايمر از خود نشان داده‌بود، در مراحل مختلف بيماري آلزايمر به اين جانداران داده شد.

اگرچه اين دارو در برطرف‌سازي نشانه‌هاي بروز داده شده آلزايمر،‌ از جمله ظهور توده‌اي متراكم از مولكول‌هاي بتا آميلوئيد،‌گونه‌اي چسبنده از پروتئين‌ها كه در كنار يكديگر جمع شده و رسوباتي مسموم ميان نورون‌ها را تشكيل مي‌دهند، هيچ تاثيري از خود نشان نداد،‌ اما زماني كه همين دارو به كرم‌هايي خورانده شد كه در مرحله اوليه ابتلا به بيماري قرار داشتند، دارو توانست فرايند پيشرفت بيماري را به كلي متوقف سازد.

محققان زماني كه فعاليت اين دارو را در مقياس مولكولي بررسي كردند، دريافتند دارو از توانايي متوقف‌سازي اولين مرحله بيماري كه جوانه‌زني اوليه نام دارد برخوردار است. اين مرحله زماني آغاز مي‌شود كه پروتئين‌ها درمرحله تابيدگي دچار اختلال شده و در كنار ديگر پروتئين‌ها تلنبار مي‌شوند تا ساختاري رشته‌مانند به نام آميلوئيد فيبريل و خوشه‌هاي كوچكتر پروتئيني به نام اوليگومر ايجاد شود. 
انباشته‌شدن اين پروتئين‌ها آسيبي جدي به سلول‌هاي عصبي وارد كرده و منجر به آغاز بيماري آلزايمر مي‌شود.
اگرچه هنوز نمي‌توان از اين آزمايش به نتيجه‌اي قطعي دست‌يافت، زيرا هنوز دانشمندان از اثر اين دارو روي انسان‌هاي در آستانه ابتلا به آلزايمر بي‌اطلاعند، اما اين مطالعه رويكردي جديد در مبارزه با اين بيماري را خلق كرده‌است. اين اولين‌باري نيست كه بگزاروتن براي مبارزه با آلزايمر مورد آزمايش قرار گرفته‌است، پيش از اين نيز محققان نشان داده‌بودند اين دارو مي‌تواند روند اين بيماري را به واسطه متوقف‌سازي تشكيل توده‌هاي پروتئيني در مغز وارونه سازد.
با اين‌همه دانشمندان معتقدند اگر به‌جاي متوقف‌سازي روند شكل‌گيري توده‌هاي پروتئيني، از ابتدا با شكل‌گيري آنها مقابله شود، شيوه درماني بهتري براي مقابله با آلزايمر خلق خواهد‌شد.

کد خبر
325173

