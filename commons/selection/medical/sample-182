
به گزارش ایرنا از ساینس، براساس مطالعات مرکز تحقیقات سرطان انگلیس، با توجه به رشد جمعیت مسن، سرطان رو به افزایش است. ولی
سرطان
علایمی دارد که باید جدی گرفته شود.

با توجه به این آمار، پزشکان هشدار داده‌اند که زنگ خطر سرطان در سراسر جهان به صدا در آمده است. مراقبت‌هایی مانند ترک سیگار و کاهش وزن در اجتناب از این معضل بسیار موثر است.


10 نشانه ابتلا به سرطان


- سرفه مداوم و گرفتگی صدا

- تغییر در شکل و رنگ خال‌های بدن

- تغییر مداوم در اجابت مزاج

- زخمی که بهبود نمی‌یابد

- مشکل در بلع غذا

- کاهش غیر طبیعی وزن

- تغییر غیر طبیعی در دفع ادرار (عادت‌های مثانه)

- وجود توده و غده در بدن

- درد مداوم و بی‌دلیل در هریک از اعضا

- خونریزی بی‌دلیل

خطر بروز سرطان در هر دو جنس رو به افزایش است. سرطان پروستات و سرطان سینه شایع‌ترین موارد محسوب می‌شوند.

چاقی یکی از مهمترین دلایل بروز سرطان است. تحقیقات نشان می‌دهد که اضافه وزن باعث افزایش تومورهای مری و ریفلاکس اسیدی می‌شود.

تشخیص به موقع مهمترین کلید درمان سرطان است. بسیاری از انواع سرطان؛ از جمله پوست و دهانه رحم، در صورت تشخیص به موقع، 100 درصد قابل درمان هستند.

کد خبر
286680

