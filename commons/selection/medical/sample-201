
به گزارش ایسنا، کارشناسان سلامت معتقدند می‌توان خطر
بیماری آلزایمر
را تسریع بخشید، مانع از بروز آن شد یا حتی با اعمال تغییراتی، روند رشد آن را معکوس کرد که البته هر یک از این شرایط به رفتار خود فرد و الگوی زندگی که انتخاب می‌کند، بستگی دارد.

این رفتارها شامل پیشگیری از آسیب‌دیدگی سر، جلوگیری از ابتلا به بیماری‌های قلبی ـ عروقی،
فشارخون بالا
و
دیابت
می‌شود.

همچنین افرادی که به واسطه جهش ژنتیکی، بیشتر احتمال دارد دچار بیماری آلزایمر شوند می‌توانند با رعایت نکاتی با این عارضه مقابله کنند.


به گزارش سایت اینترنتی "نیوزمکس"، پزشکان برای پیشگیری از ابتلا به آلزایمر رعایت نکات زیر را توصیه می‌کنند:


۱ ـ لاغر ماندن: افراد باید از اضافه وزن دوری کنند. اضافه وزن موجب تولید "سیتوکین‌"های التهابی شده که می‌تواند به تمامی اعضای بدن از جمله مغز آسیب وارد کند.

۲ ـ حذف مواد قندی: مواد قندی دشمن نخست مغز به حساب می‌آید چرا که پیش زمینه التهاب و اعتیادآور هستند.

۳ ـ ورزش کردن روزانه: ورزش بهترین روش برای افزایش پیام‌رسان‌های عصبی است و تحقیقات حاکی از آن است که ورزش، بخش خاکستری مغز را تقویت می‌کند.

۴ ـ درمان وقفه تنفسی حین خواب: مغز یکی از اعضای بدن است که به بیشترین میزان اکسیژن نیاز دارد. زمانی که نفس کشیدن متوقف می‌شود سلول‌های مغز از بین می‌روند. وقفه تنفسی، خطر زوال عقل را سه برابر می‌کند.

.بنابراین اگر به این عارضه مبتلا هستید و هنگام خواب با صدای بلند خر و پف می کنید حتما در پی درمان آن باشید

۵ ـ خودداری از مصرف مواد الکلی: مصرف این مواد موجب از بین رفتن سلول‌های مغز می‌شود.

۶ ـ مصرف روزانه مولتی ویتامین‌ها: در صورت مصرف غذاهای تازه و ارگانیک مواد مغذی لازم بدن تامین می‌شود اما برای همه افراد  این امکان وجود ندارد و مصرف مکمل‌ها و مولتی‌ویتامین‌ها می‌تواند این کمبود را جبران کند.

۷ ـ مصرف بیشتر چربی‌های سالم: ۶۰ درصد وزن خالص مغز چربی است و مصرف چربی برای سلامت مغز ضروری است و به خصوص مصرف غذاهای حاوی اسیدهای چرب امگا ۳ توصیه می‌شود

کد خبر
340172

