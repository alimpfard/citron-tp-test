
دکتر محمد مهدی قیامت در گفت‌وگو با ایسنا، درباره مشکلاتی که پیش از این به دلیل کمبود داروهای بیهوشی بوجود آمده بود، گفت: به طور جدی به این مساله رسیدگی و موضوع مربوط به کمبود داروهای بیهوشی حل شد.

وی افزود: البته همچنان کمبودهای مقطعی ناشی از مشکلات مربوط به ترخیص داروها و حمل و نقل آن را داریم. امیدواریم این کمبودها نیز هر چه سریع‌تر با درایت مسوولان وزارت بهداشت رفع شود.

این عضو هیات مدیره نظام پزشکی تهران بزرگ در مقایسه بازار دارویی کشور نسبت به مدت مشابه سال گذشته، گفت: هرچند وضعیت بازار دارویی کشور در مقایسه با نیمه دوم سال گذشته بسیار بهتر شده اما هنوز راضی کننده نیست.

وی در عین حال گفت: قیمت‌ داروها بالاست و باید فکری به حال تعدیل قیمت دارو در کشور یا پوشش بیمه‌ای آن صورت گیرد.

 

کد خبر
237825

