
دفتر سلامت جمعیت،‌ خانواده و مدارس وزارت بهداشت، درمان و آموزش پزشکی اعلام کرد: رشد سلول‌های سرطانی در دیوراه مثانه که در بیشتر موارد به شکل یک توده گل‌کلمی است در صورت عدم درمان تومور ممکن است رشد کرده، به خارج مثانه گسترش یابد و یا حتی به اعضا دور دست دست‌اندازی کند.
بنابر این گزارش، شیوع
سرطان
مثانه در مردان بیشتر از زنان است و برخی از افرادی که مشاغل خاص دارند مانند کارگران صنایع شیمیایی، رنگ،‌ لاستیک،‌ مواد نفتی، چرم و چاپ بیشتر از سایرین در معرض خطر ابتلا به سرطان مثانه می‌باشند.
این گزارش می‌افزاید، شایع‌ترین علامت این سرطان وجود خون در ادرار است که ممکن است با چشم دیده شود، ‌یا فقط با آزمایش ادرار تشخیص داده شود. وجود خون در ادرار در اکثر موارد بدون احساس درد است اما در تعداد کمی از بیماران ممکن است همراه با تکرر،‌ فوریت و سوزش ادرار باشد.
بنابر اعلام دفتر سلامت جمعیت،‌ خانواده و مدارس، مشاهده حتی یکی یک خون در ادرار می‌تواند علامتی از یک بیماری خطرناک باشد، بنابر این افراد باید آن را جدی گرفته و حتما به پزشک مراجعه کرد. این بیماری با آزمایش کامل ادرار، سونوگرافی، عکس از قفسه سینه، اسکن استخوان و سیستوسکوپی تشخیص داده می‌شود.
بر اساس این گزارش، دوری از سیگار، اجتناب از قرار گرفتن در معرض تنفس مواد شیمیایی و نوشیدن مایعات زیاد می‌تواند خطر ابتلا به سرطان مثانه را در افراد کاهش دهد. نوشیدن مایعات زیاد، تولید ادرار را افزایش داده و در نتیجه مثانه فرد فعالیت بیشتری می‌کند. به این ترتیب هر نوع ماده سرطان‌زایی که ممکن است در ادرار وجود داشته باشد، رقیق شده و مدت زمانی که این‌گونه مواد شیمیایی در مجاورت سلول‌های مثانه باقی می‌مانند، محدود می‌شود.

کد خبر
145518

