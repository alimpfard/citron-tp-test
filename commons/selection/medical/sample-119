
به گزارش رویترز پژوهشگرانی که این بررسی را انجام داده‌اند به سازمان غذا و داروی آمریکا پیشنهاد می‌کنند فعالیت‌های اطلاع‌رسانی خود را طوری گسترش دهد تا اطلاعات درباره این مواد شیمیایی زبانبار به همه بخش‌های جمعیت به‌خصوص افرادی بیش از همه در معرض خطر مصرف دخانیات و خطرات ناشی از آن هستند، برسد.
در این بررسی که از طریق نظرخواهی تلفنی انجام شد، معلوم شد که بیش از ۵۰ درصد از افراد تمایل دارند اطلاعات درباره این اجزاء  وی پاکت سیگار قرار داده شود و حدود یک‌چهارمشان تمایل دارند از راه اینترنت به این اطلاعات دست پیدا کنند.

بیش از یک‌چهارم بزرگ‌سالان (۲۷.۵ درصد) در این بررسی گزارش کردند که به دنبال اطلاعات درباره اجزای متفاوت دود سیگار و سایر دخانیات گشته‌اند که بسیاری از آن‌ها مواد سمی یا
سرطان‌
زای شناخته‌شده هستند. از میان ۷۰۰۰ جزء موجود در دود سیگار، ۹۳ ماده به‌خصوص سمی هستند.

برای مثال، دود سیگار حاوی
آرسنیک
است که باعث آسیب رساندن به قلب می‌شود و فرمالدئید دارد که سرطان گلو ایجاد می‌کند.


آمریکا فرمالدئید را به فهرست مواد سرطان‌زا اضافه می‌کند


پژوهشگران در این بررسی بر روی یک نمونه بیش از ۵ هزار نفری بزرگ‌سالان آمریکایی ۱۸ ساله و بالاتر نظرخواهی تلفنی انجام دادند. بیشتر این افراد در مناطق با میزان سیگار کشیدن بالا و با درآمد پایین زندگی می‌کردند و نظرخواهی با تلفن همراه انجام شد.

تقریباً یک‌چهارم از پاسخ‌دهندگان گفتند که سیگاری هستند و اغلبشان در طول ماه قبل هرروز سیگار کشیده بودند.

پژوهشگران ۲۴ ماده شیمیایی زیان‌بار در دود سیگار را انتخاب و آن‌ها را به شش گروه چهارتایی تقسیم کردند. هر یک از افراد شرکت‌کننده باید به پرسش‌هایی درباره یک گروه حاوی چهار ماده شیمیایی پاسخ می‌دادند که به‌طور تصادفی برایشان انتخاب شده بود.

بیش از یک‌چهارم از پاسخ‌دهندگان که عموماً جوانان و افراد سیگاری بودند گفتند که به دنبال اطلاعات درباره اجزای دود دخانیات گشته‌اند. بیش از ۵۰ درصد آنان گفتند که به‌خصوص ترجیح می‌دهند این اطلاعات روی پاکت سیگار ببینند.

این پژوهشگران که نتایج کارشان را در ژورنال  BMC Public Health منتشر کرده‌اند، می‌گویند فقط هشت درصد از پاسخ‌دهندگان دست‌کم سه ماده شیمیایی از چهار ماده شیمیایی را که درباره حضورشان در دود سیگار پرسش شده بود، می‌شناختند.

کارشناسان می‌گویند که داشتن این اطلاعات ممکن است به سیگاری‌ها یاری برساند تا آگاهانه برای ترک سیگار تصمیم بگیرند، البته در حال حاضر معلوم نیست این آگاهی دقیقا چگونه بر رفتار سیگاری‌ها تاثیر خواهد گذاشت.

به گفته آنان، اگر افراد درباره این مواد شیمیایی آگاه شوند، کاملاً بهت‌زده می‌شوند.

از طرف دیگر ممکن است فهرست کردن این مواد شیمیایی و میزان‌هایشان بر روی پاکت سیگار باعث شود که سیگاری‌ها به مقایسه نشان‌های تجاری متفاوت از این لحاظ بپردازند و سیگاری را انتخاب کنند که مقدار کمتری از این مواد شیمیایی خطرناک داشته باشد و اقدام به ترک سیگار نکنند.

کد خبر
339429

