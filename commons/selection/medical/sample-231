
به گزارش هلث‌دی پژوهشگران دانشگاه جورجیا انواع متفاوت میوه‌های و سبزی‌ها را با باکتری‌ها مانند
سالمونلا
و
ای کولای
 آلوده کردند. آنان این مواد غذایی را با چاقو بريدند یا آن را با رنده ریز کردند، سپس از این ابزارهای شسته نشده برای سایر مواد غذایی استفاده کردند.

این بررسی نشان داد، هر دوی این وسیله‌ها باکتری‌ها را به سایر انواع مواد غذایی منتشر کردند.

 این پژوهشگران همچنین دریافتند که انواع خاص مواد غذایی چاقوها را به درجات متفاوتی آلوده می‌کردند.

مریل اریکسون، نویسنده اصلی مطالعه و استادیار بخش علوم و تکنولوژی غذایی دانشگاه جورجیا گفت: «در اقلامی مانند گوجه‌فرنگی آلودگی بیشتری نسبت به زمانی که توت‌فرنگی را می‌بریم، در چاقوها ایجاد می‌شد.»

او افزود: «ما پاسخ خاصی درباره علت تفاوت‌های میان این گروه‌های مواد غذایی نداریم؛ اما می‌دانیم هنگامی‌که عوامل بیماری‌زا به غذا می‌رسند، برطرف کردن آن‌ها کار مشکلی است.»

آزمایش بیشتر نشان داد که برس‌ها و ابزارهای پوست‌کنی نیز می‌توانند باکتری‌ها را بین اقلام غذایی منتقل کنند.

اریکسون گفت، بسیاری از افراد نمی‌دانند که ابزارهای آشپزخانه می‌توانند باکتری‌ها را منتشر کنند.

او گفت: «فقط دانستن اینکه ابزارهای آشپزخانه می‌توانند به آلودگی متقاطع منجر شوند، مهم است. مصرف‌کنندگان با داشتن این آگاهی با احتمال بیشتری ممکن این ابزار را در فواصل مصرف بشویند.»

نتایج این بررسی اخیر در ژورنال Food Microbiology منتشر شده است.

کد خبر
313796

