
به گزارش سلامت‌نیوز به نقل از دکتر محمد گلشنی، انواع حساسیت‌های پوستی تحت عنوان درماتیت نامیده می‌شود که شایع‌ترین نوع آن درماتیت تماسی است و از مهم‌ترین عوامل بروز آن می‌توان به تماس با نیکل، کروم و کبالت اشاره کرد که ایجاد آلرژی و درماتیت در پوست می‌کند و اصطلاحا درماتیت تماسی نامیده می‌شود.
وی در ادامه گفت: "درماتیت‌های تماسی خود به دو نوع تقسیم می‌شوند که یک دسته از آن در اثر تماس با نیکل، کروم و کبالت و ... در برخی از افراد منجر به بروز آلرژی می‌شوند و در نوع دیگر مواد تحریک‌کننده‌ای مثل موادشوینده موجب بروز این بیماری در افراد می‌شوند.
تفاوت این دو نوع در این است که درماتیت در اثر شوینده‌ها در اکثر افراد بعد از تماس مداوم بروز می‌کند اما در نوع دیگر درماتیت که همان درماتیت تماسی در اثر تماس با نیکل، کروم و کبالت است تنها در تعداد محدودی از افراد بروز می‌کند."
این متخصص پوست و مو تاکید کرد: "کمبود برخی از ویتامین‌ها موجب بروز درماتیت در افراد می‌شود که شایع‌ترین آن کمبود روی در بدن فرد است. همچنین کمبود ویتامین A و نیز کمبود ویتامین‌های گروه B نیز موجب بروز درماتیت در افراد می‌شوند که کمبود ویتامین B2 موجب بروز بیماری پلاگرا می‌شود و خود را با درماتیت نشان می‌دهد."

کد خبر
155645

