
به گزارش خبرگزاری فرانسه شرکت GTX اعلام کرد دو سال پس از اعلام تولید این فراورده، اولین محموله حاوی 3000 جفت از این کفش‌ها برای شرکت کفش Aertex Worldwide فرستاده شده است.

این کفش‌ها با قیمتی حدود 300 دلار به فروش خواهد رسید و خریداران خواهد توانست با استفاده از آنها از سرویس مانیتورینگ برای مکانیابی سالمندان "سرگردان" مبتلا به
آلزایمر
را استفاده کنند.

آندرو کارل، استاد کالج بهداشت و خدمات انسانی دانشگاه جرج میسون که مشاوره این پروژه بوده است، می‌گوید احتمالا این کفش‌ها جان‌‌هایی را نجات خواهند و مانع سرگردانی و حوادث هزینه‌بر در سالمندان خواهد شد.

کارل می‌گوید: "این سالمندان ممکن است در خانه‌های‌شان زندگی کنند، اما دچار سردرگمی هستند. آنها برای پیاده روی بیرون می‌روند و ممکن است برای روزها گم شوند."

کارل می‌گوید بررسی‌ها بیانگر آن است که بیش از پنج میلیون آمریکایی دچار آلزایمر هستند، و انتظار می‌رود این شمار در سال‌های آینده چهار برابر شود.

او می‌‌گوید 60 درصد مبتلایان به این بیمار ممکن است سرگردان شوند و راه‌شان را گم کنن و تا نیمی از این سالمندان گم‌شده که در طول 24 ساعت پیدا نشوند، ممکن است به علت کم‌آبی  یا قرار گرفتن در معرض حوادث و سوانح بمیرند.

سایر وسائل مانند دستبند یا آویز ممکن است محافظت مشابهی را ایجاد کنند، اما سالمندان اغلب استفاده از این وسائل را رد می‌کنند.

کارل می‌گوید: "دلیل اصلی استفاده از کفش به عنوان وسیله مکان‌یابی پارانویا یا سوءظنی است که یکی از علائم بیماری است. اگر شما چیزی را روی بدن‌های افراد مبتلا به آلزایمر بگذارید، آن را برخواهند داشت. اگر این ابزار به صورت یک ساعت مچی باشد و ساعت مچی خودشان نباشد، آن را به دست نخواهند کرد. بنابراین مجبورید ابزار مکان‌یابی را در جایی پنهان کنید."

سیستم
GPS
که درون پاشنه کفش‌های پیاده‌روی به ظاهر معمولی نصب شده است، به اعضای خانواده و مراقبان اجازه می‌دهد حرکات سالمندان را تحت نظر داشته باشند، و یک "حصار جغرافیایی" ایجاد کند که در صورتی که فرد از یک ناحیه معین خارج شد، پیام هشدار بفرستد.

این کفش‌ها را شرکت GTX که در زمینه تکنولوژی  مینیاتوری موقعیت یابی جهانی ماهواره‌ای و مکان‌یابی با امواج کار می‌کند و شرکت آرتکس ساخته‌اند.

این سازندگان می‌گویند بازار چنین کفش‌هایی با توجه هزینه‌های فزاینده بیماری آلزایمر در حال گسترش است.

پروفسور کارل می‌گوید ایده اولیه ساخت کفش‌های برای ردیابی کودکان و دوندگان دو استقامت بود، اما هنگامی که او به آنها توصیه کرد از این GPS‌های مینیاتوری برای کمک به سالمندان استفاده کنند، طرح اولیه خود را تغییر دادند.

به گفته این وسیله به میزان زیادی به کاهش نگرانی درباره سالمندانی که می‌خواهند فعال بمانند، کمک خواهد کرد.


  
کفش GPS به بازار آمد

کد خبر
149270

