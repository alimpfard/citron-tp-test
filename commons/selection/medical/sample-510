
به گزارش رویترز پژوهشگران دانشکده بهداشت و پزشکی گرمسیری لندن به بررسی
 داده‌ها ۱۵۰۰۰ مرد و زن تا حداکثر ۷۴ ساله پرداختند که در یک تحقیق ملی در
بریتانیا
در میان سال‌های ۲۰۱۰ و ۲۰۱۲ شرکت کرده بودند.

حدود ۱۳ درصد زن و ۱۰ درصد مردان در این بررسی اظهار کرده بودند که در دوره‌ای زندگی‌شان دچار ناباوری بوده‌اند، یعنی علیرغم تلاش یک ساله بچه‌دار نشده‌اند.

یافته‌ها نشان داد افرادی که پس از ۳۵ سالگی بچه‌دار شده بودند،  نسبت به آنانی که پیش از ۲۵ سالگی دارای فرزند شده بودند، با احتمال بیشتری این دوره ناباروری را گزارش می‌کنند.

در افرادی که دچار ناباروری شده بودند، فقط ۵۷ درصد از زنان و ۵۳ درصد از مردان به دنبال کمک پزشکی رفته بودند.

 افراد با تحصیلات بیشتر و افرادی که در سن بالاتر بچه‌دار شده بودند، با احتمال بیشتری نسبت به دیگران برای درمان ناباروری‌شان اقدام کرده بودند.

کارشناسان می‌گویند که اغلب افراد نباید از این یافته‌ها نگران باشند، زیرا زوج‌های معمول در مواردی که زن کمتر از ۴۰ سال داشته باشد، از وسائل ضدحاملگی استفاده نشود و آمیزش منظم وجود داشت، در ۸۰ درصد موارد پس از یک سال بچه‌دار می‌شوند.

نیمی از زوج‌هایی هم  که در سال اول بچه‌دار نمی‌شوند، در سال دوم بالاخره در این امر موفق می‌شوند، بنابراین در مجموع ۹۰ درصد زوج‌ها پس از دو سال در باروری موفق می‌شوند.

به گفته کارشناسان، زوج‌ها باید به تاثیر عواملی مانند سیگار کشیدن شدید، داشتن اضافه وزن یا لاغری شدید بر احتمال باروری توجه کنند.

کد خبر
339559

