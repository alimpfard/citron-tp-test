
براساس گزارش BBC، اين توئيت تصويري از حساب كاربري ارسال شده‌است كه اكنون به حالت تعليق درآمده‌است و حاوي اين پيان بوده‌است: تو به خاطر پست‌هايت مستحق تشنج هستي.

پس از مدتي همسر ايشنوالد از حساب توئيتر وي پيامي را منتشر كرد كه براساس آن ايشنوالد در اثر ديدن اين تصوير دچار حمله صرع شده‌بود. اين رويداد به پليس آمريكا گزارش شده‌است.


ايشنوالد پيش از اين درباره توهين‌هايي كه در فضاي مجازي در معرض آنها قرار مي‌گيرد خبر داده بود و به تازگي در توئيت‌هاي مختلفي اعلام كرده كه عليه فردي كه اين توئيت تصويري را برايش ارسال كرده شكايت خواهد كرد.

سايمون ويگلسورث مدير اجرايي انجمن صرع در آمريكا نسبت به توانايي ايجاد تشنج و حمله
صرع
توسط يك فرد در فردي ديگر ابراز نگراني كرده‌است. به گفته وي صرع نه تنها براي فردي كه به آن مبتلا مي شود بسيار آزاردهنده‌است، بلكه مي‌تواند موجب مجروحيت و حتي مرگ فرد شود.

به گفته وي صرع حساس به تصاوير نوعي از از صرع است كه حمله و تشنج به واسطه تصاوير و نورهاي شديد چشمك‌زن و متوالي آغاز مي‌شود. استفانو سري استاد نوروفيزيولوژي دانشگاه استون مي‌گويد تغييرات ناگهاني در شدت نور و درخشندگي مي‌تواند منجر به آغاز حمله صرع و تشنج شديد شود. حساس‌ترين نقطه در اين روند مشاهده 15 تا 25 فلش نوري در ثانيه است و تصوير بايد بيشترين بخش ميدان ديد فرد را پر كند.

ايشنوالد يكي از منتقدان بزرگ
دونالد ترامپ
است و به تازگي و يك روز پيش از دچار شدن به حمله صرع توئيتري در مصاحبه‌اي با مجري شبكه فاكس‌نيوز درگير شده‌بود. وي از توئيتر براي نقد مستقيم عملكرد دونالد ترامپ استفاده مي‌كند.

محققان هشدار مي‌دهند افرادي كه با بيماري صرع دست به گريبان هستند بايد در نگاه كردن به تصاوير آنلاين دقت زيادي به خرج دهند. در دسامبر سال 1997 بيش از 600 كودك در ژاپن پس از ديدن كارتون در تلويزيون بيمار شده و به بيمارستان منتقل شدند. گزارش‌ها حاكي از آن هستند كه كودكان پس از ديدن تصويري در كارتون پوكمون دچار تشنج يا سوزش شديد چشم شده‌اند.

کد خبر
356103

