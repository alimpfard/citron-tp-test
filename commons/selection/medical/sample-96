
به نوشته تايم بر اساس داده‌هايي كه سي‌دي‌سي روز پنجشنبه 12 نوامبر (21 آبان) منتشر كرده ميزان سيگار كشيدن در ميان بزرگسالان در آمريكا از 20.9 درصد در سال 2005 و 17.8 درصد در سال 2013 به 16.8 درصد كاهش يافته است.

البته همه گروه‌ها كاهش مشابهي را تجربه نكرده‌اند. در بزرگسالاني كه بيمه دولتي نيازمندان (Medicaid) دريافت مي‌كردند يا بيمه نداشتند، ميزان سيگار كشيدن دو برابر بزرگسالاني بود كه بيمه خصوصي داشتند يا بيمه دولتي سالمندان (Medicare) دريافت مي‌كردند. 

سطح تحصيلات هم در ميزان سيگار كشيدن تاثير داشت؛ در بزرگسالاني كه فقط تحصيلات دبيرستاني داشتند، ميزان سيگار كشيدن 43 درصد بود، در حالي كخ در ميان بزرگسالان با درجه فوق‌ليسانس به بالا اين ميزان فقط 5 درصد بود.

دز افرادي كه زير خط فقر فدرال زندگي مي كردند، ميزان سيگار كشيدن در حد 26.3 درصد بود.

به علاوه اين گزارش نشان داد كه 18.8 درصد مردان سيگاري هستند،‌ در حاليكه اين رقم در ميان زنان 14.8 درصد است.

كنت وارنر، استاد دانشكده بهداشت عمومي دانشگاه ميشيگان در اين باره گفت: «افراد متنفذ در سياست فكر مي كنند كه مشكل سيگار كشيدن حل شده است. سيگار كشيدن مشكل محلات آنان نيست، دوستانشان سيگار نمي‌كشند. آناني هنوز سيگار مي‌كشند كه فقيرند، دچار محروميت اجتماعي هستند يا بيماري رواني دارند. ما بايد بر سيگار كشيدن اين افراد متمركز شويم.»

مقامات فدرال آمريكا روز پنجشنبه ممنوعيت سيگار كشيدن در سكونتگاه‌هاي عمومي (خانه‌هاي دولتي)‌ را پيشنهاد كرده‌اند كه در صورت به اجرا درآمدن 700000 خانه عمومي را در برخواهد گرفت.

کد خبر
313795

