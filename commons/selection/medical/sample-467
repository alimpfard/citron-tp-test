
در هفته‌هاي گذشته خبري به نقل از رئيس اداره محيط‌زيست شهرستان پيشوا درباره تغذيه روزانه صدها گوسفند از زباله‌هاي شهري و بيمارستاني در پيشوا منتشر شد.اسماعيل ميرانزاده رئيس اداره محيط‌زيست شهرستان پيشوا گفته بود كه مدتهاست محل دپوي زباله‌هاي شهري، بيمارستاني و عفوني در شهرستان پيشوا در استان تهران به چراگاه دائمي دام‌هاي اهلي تبديل شده است و هر روز صدها راس گوسفند در اين محل مشغول چرا و تغذيه از زباله‌ها هستند و در نهايت گوشت و فرآورده‌هاي دامي اين گوسفندان به خوراك شهروندان تهراني مي‌رسد.

اما رسول ديناروند رئيس سازمان غذا و دارو درباره اين مسئله كه آيا اين امكان وجود دارد كه زباله‌هاي بيمارستاني خوراك دام شود، به خبرگزاري تسنيم گفت: خير به هيچ وجه. مسير معدوم كردن زباله‌هاي بيمارستاني به‌صورت ويژه است و امكان ندارد به اين صورت وارد خوراك دام شود.

کد خبر
287317

