
به گزارش خبرنگار مهر، محققان دانشگاه کنتاکی دریافته‌اند تغییرات ژنتیکی موجب می‌شود برخی افراد تمایل بیشتری به مصرف چاشنی‌ها بخصوص نمک داشته باشند.

جنیفر اسمیت، سرپرست تیم تحقیق، در این باره می‌گوید: «این افراد در حدود دو برابر بیشتر از محدودیت روزانه مصرف نمک که از سوی متخصصان قلب توصیه می‌شود، نمک مصرف می‌کنند.»

در این تحقیق تمرکز بر ژن موسوم به TAS۲R۳۸ بوده است. تغییرات این ژن موجب می‌شود قوه تشخیص فرد در مورد طعم‌های تلخ و تند بیشتر شود.

مطالعات قبلی نشان داده‌اند که افراد حامل این دسته از تغییرات ژنتیکی در TAS۲R۳۸ بیشتر از غذاهای سالم برای قلب که مزه تلخ دارند نظیر
کلم بروکلی
یا سبزی‌جات با برگ‌های سبز تیره، اجتناب می‌کنند.

اسمیت تصمیم به آزمایش این موضوع داشت که ایا این ژن منجر می‌شود فرد از نمک بیشتری در رژیم غذایی‌اش استفاده کند. مصرف بیش از اندازه نمک منجر به بروز
فشارخون بالا
می‌شود که ریسک
حمله قلبی
و سکته را در پی دارد.

تیم تحقیق رژیم غذایی ۴۰۷ نفر را در منطقه روستایی کنتاکی که دارای دو یا چند فاکتور پرخطر بیماری قلبی بودند بررسی کردند. محققان همچنین آزمایش ژنتیک را بر روی شرکت‌کنندگان انجام دادند تا دریابند کدامیک حامل تغییر ژنی بودند.

به گفته اسمیت، «ما دریافتیم افرادی که طعم تلخ را بیشتر احساس می‌کردند ۱.۹ برابر بیشتر از دستورالمعل‌های مصرف سدیم یا نمک تبعیت نمی‌کردند.»

پزشکان مصرف بیش از ۲.۳ گرم نمک را در روز توصیه نمی‌کنند.

به گفته محققان این گروه از افراد به این دلیل تمایل بیشتر به مصرف نمک دارند چراکه طعم نمک مزه تلخ برخی غذاها را می‌پوشاند.

کد خبر
353185

