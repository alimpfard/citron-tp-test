
براساس گزارش اسويشيتدپرس، اما زماني كه خورشيد غروب مي‌كند، اين دو برادر به طور كامل فلج مي‌شوند، و توانايي حركت كردن و صحبت كردن را تا صبح فردا و طلوع دوباره خورشيد از دست مي‌دهند، بيماري كه نشانه‌هاي آن براي اولين‌بار در جهان گزارش شده‌است و پزشكان هيچ آگاهي نسبت به علت وقوع اين بيماري ندارند.


به گفته جواد اكرم، متخصص موسسه علوم پزشكي پاكستان، اين مورد براي پزشكان يك چالش جديد است و پزشكان درحال انجام آزمايش‌هايي هستند تا بتوانند دليل فلج شدن كامل اين دو پسر را پس از غروب خورشيد دريابند.

اين دو كودك كه به پسران خورشيدي شهرت يافته‌اند، از اوايل سال جاري تحت نظر بيمارستاني در اسلام‌آباد زندگي مي‌كنند. درمان‌هاي اين دو رايگان است و تاكنون بيش از 300 آزمايش مختلف روي آنها انجام گرفته‌است.

اولين گزينه‌اي كه ذهن پزشكان را به خود مشغول كرد نور خورشيد بود، نه ساعت روز، و اينكه احتمالا انرژي بدن دو كودك از نور خورشيد تامين مي‌شود. اما اين فرضيه عجيب نمي‌تواند درست باشد زيرا پزشكان نشان دادند كه دو كودك در طول روز مي‌توانند در اتاقي تاريك حركت كنند و فعاليت داشته‌باشند.

پزشكان همچنين نشان دادند كودكان به فلج موقت ناشي از آسيب‌هاي عصبي يا فلجي خواب مبتلا نيستند،‌اختلالي كه بدن را در حالت رم خواب و فلج نگه مي‌دارد اما مغز در هوشياري كامل به سر مي‌برد. 

با اين همه احتمال قوي‌تري نيز وجود دارد: اختلال ژنتيكي. زيرا مادر و پدر اين دو كودك عموزاده هستند. اما پزشكان هنوز نمي‌دانند كدام ژن مي‌تواند چنين تاثيري بر زندگي كودكان داشته‌باشد. اين دو كودك دو برادر ديگر داشته‌اند كه به همين مشكل مبتلا بوده‌اند و جان خود را از دست داده‌اند، اما خواهر آنها نشانه‌هاي اين بيماري را بروز نمي‌دهد.

پزشكان هم‌اكنون مشغول آزمايش روي آب و خاك روستايي هستند كه دو كودك در آن سكونت دارند و همچنين نمونه خون اين دو براي آزمايش‌هاي چنتيكي به خارج از كشور ارسال شده‌اند. 
عجيب‌ترين نكته درباره اين بيماري اين است كه دو پسربچه در طول روز كاملا عادي و سالم به نظر مي‌آيند.

کد خبر
352395

