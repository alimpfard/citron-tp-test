
کامران باقری لنکرانی افزود:سال گذشته حدود 700 بیمار در نوبت دیالیز بودند، اما در حال حاضر این تعداد به حدود 70 مورد رسیده و این امر قدم بسیار مهم و مثبتی در کاهش بیماران مبتلا به مشکلات کلیوی در نظام سلامت کشور است‌.

وزارت بهداشت برای هر بیمار دیالیزی در کشور،5 میلیون تومان در سال هزینه می‌کند. در حال حاضر 15هزار نفر بیمار دیالیزی وجود دارد که سالانه 17 درصد به این گروه از بیماران افزوده می‌شود.

نرخ مرگ و میر سالانه بیماران دیالیزی در کشورهای پیشرفته  بالای 20 درصد است، درحالی که این رقم در ایران کمتر از 16 درصد است که دلیل اصلی آن ،بالابودن سن گیرندگان دیالیز در آن کشورهاست‌.

همچنین در کشور ما بقای 3 ساله پیوند کلیه 85 درصد است و بقای یک ساله پیوند،92 درصد است‌.

از سوی دیگر در ایران رقم پیوند کلیه 24 مورد به ازای هر یک میلیون نفر است  که این رقم در کشور‌های در حال توسعه 1 تا 5 مورد و در کشورهای پیشرفته 20 تا 40 مورد است و علت اصلی بالا بودن آمار ایران در زمینه پیوند کلیه ، مجاز بودن پیوند از فرد زنده است که 80 درصد را شامل می‌شود که در کشورهای دیگر جایز نیست‌.

تولید داروی جدید برای کلیوی‌ها

مدیر پروژه  تولید داروهای بیوتکنولوژی دانشگاه  علوم پزشکی تهران گفت‌:داروی جدید بیماران کلیوی به نام اریتروپونتین که جزو فر‌آورده‌های بیوتکنولوژی است در کشور به مرحله  تولید انبوه و توزیع رسیده و ایران جزو 10 کشور تولید کننده این دارو در جهان قرار گرفت.

محمد نایب‌‌پور افزود :90 درصد بیماران دیالیزی به مصرف مداوم و هفته‌ای 3 بار به این دارو نیاز ضروری دارند که قیمت خارجی  آن 13 هزار تومان و ایرانی 5 هزار تومان است، بطوری‌که تولید داخلی  این  دارو هزینه شورای دیالیز و پیوند کلیه کشور را نصف می‌کند.

پرداخت حق نگهداری به مراقبان بیماران دیالیزی

رئیس انجمن حمایت از بیماران کلیوی  با اشاره به اینکه بیماران دیالیزی  معلول جسمی محسوب می‌شوند، اما از امتیازات لازم برخوردار نیستند، گفت‌:پرداخت حق نگهداری به افراد سرپرست بیماران دیالیزی این افراد را در حمایت از این بیماران نیازمند مصمم‌تر و بیماران را به ادامه حیات امیدوارتر می‌کند.

وی افزود: بیماران دیالیزی و پیوند کلیه به دلیل شرایط خاصی که دارند به شدت نیازمند حمایت از سوی خانواده هستند که  مسئولیت سرپرستی آنها را به عهده گرفته‌اند. لذا انتظار می‌رود مسئولان ذیربط چاره جدی برای موضوع پرداخت حق نگهداری اتخاذ کنند و در بودجه سال آینده این امر مورد توجه قرار گیرد.

کد خبر
8037

