
دکتر محمدعلی محققی، به‌عنوان معاون طب سنتی وزیر بهداشت در گفت‌وگو با فارس، هدف از تأسیس این معاونت را تحکیم و احیای جایگاه طب سنتی ایرانی و اسلامی در کشور بیان کرد و گفت که با این اقدام، وزارت بهداشت قصد دارد طرحی نورا در طب سنتی به اجرا در آورد و ظرفیت جدیدی را به نظام سلامت کشور اضافه کند.

درباره این اقدام
وزارت بهداشت، درمان و آموزش پزشکی،
دکتر مهدی فهیمی، رئیس یک مؤسسه طب سنتی اسلامی به همشهری گفت: ادغام خدمات طب سنتی در نظام سلامت کشور بدون شک انقلابی خواهد بود در توسعه طب سنتی و طب کلاسیک چراکه اگر درست اجرا شود هم می‌تواند میزان پاسخ‌دهی به درمان را افزایش دهد و هم هزینه‌های سنگین درمان را کمتر می‌کند. اما اگر قرار باشد خدمات طب سنتی و کلاسیک با هم در یک مرکز ارائه شود، قطعا کیفیت کار طب سنتی کاهش خواهد یافت.

این متخصص طب سنتی اسلامی افزود: اگر قرار باشد که وزارت بهداشت، درمان و آموزش پزشکی تنها یک اتاق را در بیمارستان به طب سنتی اختصاص دهد این اقدام به‌منزله خفه‌کردن طب سنتی است.وی افزود: به اعتقاد من باید ابتدا مراکز تخصصی طب سنتی در کشور راه‌اندازی شود تا بتوان از نتایج مطالعات پژوهشی و درمانی آنها در طب کلاسیک استفاده کرد و علاوه بر آن باید اقداماتی انجام داد تا شرایطی فراهم شود که بتوان همزمان به‌صورت شاخه و زیرشاخه در بیمارستان‌ها مشاوره طب سنتی ارائه داد.دکتر فهیمی تصریح کرد:

اینکه وزارت بهداشت، درمان و آموزش پزشکی می‌گوید تنها کسانی که من تأیید می‌کنم باید به این کار بپردازند، باید رمزگشایی شود. وزارت بهداشت چه کسانی را می‌خواهد تأیید کند؟ طب سنتی از کشاورزی که داروی گیاهی می‌کارد تا مردمی که از گیاهان دارویی استفاده می‌کنند را شامل می‌شود. آیا شکسته‌بندی که سال‌ها کار درمان بیماران را انجام می‌دهد باید از چرخه حذف شود؟

درست است که احتمال دارد از هر100بیمار مراجعه‌کننده به او 10نفر هم عارضه داشته باشند اما مگر در اتاق‌های عمل ما عارضه‌ای برای بیماران پیش نمی‌آید؟ آیا باید کسانی را که سال‌ها در عرصه طب سنتی تجربه دارند صرفا به دلیل اینکه وزارت بهداشت تأیید نمی‌کند کنار گذاشت و حذف کرد؟ اگر این نگاه باشد بوعلی سینا را هم نمی‌توانیم تأیید کنیم چون وزارت بهداشت تأیید نکرده است.

دکتر فهیمی تأیید کرد: از آنجا که طب سنتی خدمات بسیار تأثیرگذاری در این حوزه به مردم ارائه داده است به‌نظر می‌رسد که ابتدا باید افق‌هایی بلند برای طب سنتی ترسیم، تعریف و سپس بر آن اساس مراکز تخصصی طب سنتی راه‌اندازی شود تا بتوان به شیوه علمی از نتایج مطالعاتی، تحقیقاتی و پژوهشی این مراکز تخصصی طب سنتی در طب کلاسیک به شیوه مناسب بهره گرفت.دکتر زهرا قربانی که حدود هفت‌سال است در زمینه طب سنتی فعالیت می‌کند نیز به همشهری گفت:

اینکه وزارت بهداشت، درمان و آموزش پزشکی تصمیم به احیای خدمات طب سنتی گرفته اتفاق بسیار خوبی است چرا که این امر نشان‌دهنده تغییر نگاه وزارت بهداشت به طب سنتی است اما باید این احیا و ادغام‌ها به شیوه‌های اصولی و کار آمد اجرا شود.وی افزود: طب سنتی و طب کلاسیک باید بتوانند مکمل هم باشند اما اینکه خدمات طب سنتی را محدود به یک بیمارستان یا یک دانشگاه کنیم صرفا محدودکردن طب سنتی است چرا که خدمات طب سنتی بسیار وسیع است.

در طب سنتی برای مداوای یک بیمار اقدامات و کارهای عملی بسیاری صورت می‌گیرد، از مزاج‌شناسی گرفته تا حجامت، ماساژ، زانو درمانی و بسیاری از اقدامات دیگر و این‌ها همه باید در روند سلامت به بیمار کمک کند.

دکتر قربانی گفت: بنابراین اگر قرار باشد برای کارشناسانی که به کار طب سنتی می‌پردازند محدودیت ایجاد کرد و به‌عنوان مثال به او بگویند که فقط می‌تواند داروهای گیاهی تجویز کند این اقدام خوب نیست.دکتر قربانی تصریح کرد: وقتی می‌توان از احیای طب سنتی سخن گفت که بیمارستان‌های تخصصی طب سنتی در کشور داشته باشیم.

کد خبر
179189

