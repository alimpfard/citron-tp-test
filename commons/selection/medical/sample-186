
به گزارش خبرگزاری فرانسه اداره فدرال جرائم و ناظر دارویی دولت
آلمان
روز دوشنبه 20 دسامبر در بیانیه‌ای مشترک "هشداری فوری بر ضد سوءمصرف فراورده‌های قانونی نشئه‌زا" اعلام کردند.

این مقامات رسمی گفتند: "خطرات بهداشتی بی‌شماری به علت این داروها که به عنوان‌هایی مانند "غذای گیاه" یا "نمک حمام" فروخته ‌می‌شوند وجود دارند.

بر اساس این بیانیه مصرف‌کنندگان این داروها ممکن است به نارسایی گردش‌خون، از دست رفتن هوشیاری، توهم و تخریب عضلات منجر شود و اغلب آنها نیاز به بستری‌شدن فوری دارند.

در ابتدای این ماه
اتحادیه اروپا
خواستار ممنوعیت کامل در مورد یک داروی نشئه‌زای قانونی - مفدرون- شد که رشته‌ای از مرگ و میرها به آن مربوط شده بود.

مقامات در
بریتانیا
این دارو را که با عنوان "غذای گیاه" یا "مئو مئو" نامیده می‌شود، ممنوع کرده‌اند، اما در چندین کشور دیگر این دارو هنوز قانونی است.

مرکز نظارت بر داروهای غیرمجاز و اعتیاد اروپا (EMCDDA) هشدار داد که دسترسی به این داروهای قانونی نشئه‌زا به شدت در حال افزایش است.

به گفته این مرکز سال 2010 از لحاظ وارد شدن مواد جدید برای نشئه‌زایی به بازار رکورددار است.

EMCDDA می‌گوید "داروهای قانونی نشئه‌زا" اغلب از طریق اینترنت فروخته می‌شود و بسته‌بندی‌ آنها به طور عامدانه حاوی اطلاعات غلط در مورد  اجزای آنها است.

کد خبر
123780

