
به گزارش گیزمگ در صورتی که این طرح تحقیقاتی که یوگیش کودوا و آنانا باسو، متخصصان غدد در کلینیک مایوی
آمریکا
در حال کار بر روی آن هستند، به موفقیت برسد، شاید در آینده افراد مبتلا به
دیابت
دیگر نیازی به اندازه‌گیری روزانه قند خون و تزریق انسولین نداشته باشند.

یکی از یافته‌های مهم درباره دیابت این است که فعالیت پس از مصرف غذا به طور قابل‌توجهی به کنترل میزان قند خون در افراد مبتلا به دیابت نوع یک (که به علت عدم تولیید انسولین بوسیله لوزالمعده نیاز به تزریق مداوم انسولین دارند) کمک می‌کند.

هنگامی که مبتلایان به دیابت پس از خوردن غذا فعالیت جسمی حتی با شدت کم انجام می‌دهند، میزان قند خون آنها در حد قند خون افراد دارای لوزالمعده با فعالیت طبیعی باقی می‌ماند.

لوزالمعده مصنوعی یک سیستم "حلقه بسته" است که شامل یک ثبت‌کننده قند خون، یک پمپ خودکار انسولین، و مجموعه‌ای از ثبت‌کننده‌های فعالیت است که بدن متصل هستند.

در این لوزالمعده مصنوعی با دریافت اطلاعات از ثبت‌کننده‌های فعالیت‌های جسمی و ثبت‌کننده قند خون، یک آلگوریتم تقلیدکننده لوزالمعده طبیعی در "واحد پردازشگر مرکزی" (CPU) پمپ انسولین را بر حسب نیاز فعال می‌کند تا میزان قند خون را در حد طبیعی نگهدارد.

دکتر کودوا در این باره گفت: "فعالیت جسمی اثر انسولین را تشدید می‌‌کند، بنابراین غلظت قند خون را پایین می‌آورد.شناسایی همزمان میزان فعالیت جسمی- و در نظر گرفتن تاثیر آن بر میزان قند خون- برای طراحی هر دستگاه تحویل خودکار انسولین ضروری است."

کارآزمایی‌های بالینی
بر روی داوطلبان بستری با این دستگاه قرار است در ادامه امسال در کلینیک مایو انجام شود. افرادی که در این آزمایش شرکت می‌کنند از لحاظ رژیم غذایی، فعالیت جسمی و میزان دریافت انسولین به دقت تحت نظر خواهند بود، و داده‌های به دست آمده برای ساختن اساس الگوریتم مورد نیاز در لوزالمعده مصنوعی به کار خواهد رفت.

  لوزالمعده مصنوعی به درمان دیابت نوع یک در خواب کمک می‌کند

  لوزالمعده مصنوعی تا چند سال دیگر

  آزمایش لوزالمعده مصنوعی در انگلیس

کد خبر
139180

