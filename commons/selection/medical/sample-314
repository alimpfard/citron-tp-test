
گروهی از پزشکان کره جنوبی در آزمایش‌های خود دریافتند که فرو کردن سوزن‌هایی در پنج ناحیه از گوش خارجی می‌تواند در کاهش وزن به خصوص در ناحیه شکم موثر باشد.

در این بررسی که طی دو ماه انجام گرفت، مشخص شد شاخص توده بدنی شرکت‌کنندگان با استفاده از این شیوه به میزان شش درصد کاهش یافته و از چربی بدنی و اندازه دور کمر آنها کاسته شده است.

استفاده از این شیوه برای کاهش وزن در فرانسه در سال 1956 میلادی و توسط دکتر «پاول نوگیر» انجام گرفت و وی مشاهده کرد که به کار بردن
طب سوزنی
در ناحیه گوش بیماران از شدت کمردرد آنان می‌کاهد. در انگلیس نیز در حال حاضر استفاده از طب سوزنی برای افزایش سطح انرژی بدن کاربرد دارد.

به گزارش ایسنا به نقل از روزنامه دیلی‌میل، پیش از این نیز مطالعات نشان داده بود که این شیوه درمانی سوخت و ساز بدن را افزایش داده، تغییرات هورمونی ایجاد کرده و در عین حال نیز اشتها را کاهش می‌دهد.

 

 

کد خبر
242964

