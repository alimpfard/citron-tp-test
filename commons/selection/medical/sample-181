
به گزارش مهر، دکتر پل اوفیت نویسنده کتاب " آیا به جادو اعتقاد دارید؟ مفهوم و بی مفهومی طب جایگزین" اظهار داشت که مزایای مکمل‌های سلامتی بسیار معدود هستند، اما در عوض این مکمل‌ها می‌توانند مشکلاتی برای سلامتی افراد ایجاد کنند.

وی افزود: مردم اغلب اعتقاد دارند که مکمل‌ها بی خطر هستند اما این باور درست نیست و بیشتر در مورد مکمل‌ها بسیار قوی مطرح می‌شود که این روزها درحال افزایش محبوبیت خود هستند.

این پزشک یادآور شد: وقتی میزان قابل توجهی ویتامین مصرف می‌کنید، احتمال بیماری قلبی،
سرطان
و کوتاه شدن عمر خود را افزایش داده‌اید.

این پزشک که در بیمارستان کودکان فیلادلفیا فعال است، می‌گوید اخیرا در یک تبلیغ تلویزیونی مشاهده کرده که به مخاطب گفته شده که اگر دو گالن آب پرتقال مصرف کنید می‌توانید میزان لازم ویتامین C که در این تبلیغ مورد تأکید است را دریافت کنید.

وی اظهار داشت: احتمالا دلیل خوبی برای این موضوع وجود دارد که چرا به طور طبیعی در یک پرتقال این قدر ویتامین C وجود ندارد.

بازار ویتامین‌ها و مکمل‌های دارویی در بسیاری از کشورها بازار میلیون دلاری است و هر سال نسبت به سال گذشته رشد بیشتر دارد.

دکتر افیت تأکید کرد که خود هیچ وقت تصور نمی‌کرد که مولتی ویتامین‌ها به بدن صدمه برسانند، اما در عین حال این مسئله مشخص نیست که این مکمل‌های ویتامینی به طور کل مزیتی هم داشته باشند یا خیر.

وی در پاسخ به این پرسش که آیا اعتقاد دارد نباید هیچ قرص مکملی مصرف کنیم، گفت: تنها چهار مورد برای مصرف مکمل‌ها و ویتامین‌ها وجود دارد.

این پزشک نویسنده توصیه کرده است که مادران باردار فولیک اسید مصرف کنند تا نوزدان به اسپینا بیفیدا مبتلا نشوند، شرایطی که موجب از شکل افتادن ستون فقرات می‌شود.

دکتر پل اوفیت اضافه کرد:
ویتامین D
برای نوزادان مهم است به ویژه برای کسانی که به نوزاد خود شیر می‌دهند و به اندازه کافی در معرض تابش نور خورشید نیستند.

زنان سالخورده باید کلسیم و ویتامینD مصرف کنند تا به
پوکی استخوان
مبتلا نشود و از سوی دیگر اسیدهای چرب
امگا 3
برای سلامت قلب موثر است.

دکتر اوفیت با انتقاد از عبارت طب جایگزین اظهار داشت که چنین طبی وجود ندارد و اگر امری بخواهد تأثیر گذار باشد همان طب است و هیچ جایگزینی برای آن وجود ندارد.

کد خبر
220021

