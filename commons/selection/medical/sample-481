
به گزارش خبرگزاری فرانسه سخنگوی
سازمان جهانی بهداشت
در ژنو اعلام کرد:" تا به حال 50 نفر فرد مظنون به ابتلا به
ویروس ابولا
و 16 مرگ ناشی از این بیماری داشته‌ایم."

به گفته این سخنگو همه‌گیری بیماری در حال حاضر محدود به غرب این کشور مانده است، و تنها یک مورد بیماری که در کامپالا ،پایتخت
اوگاندا
، در جنوب این کشور گزارش شده، به علت انتقال یک فرد بیمار به این شهر بوده است.‌

شیوع ویروس ابولا در ابتدای ماه ژوئیه (تیر ماه) در ناحیه کیبالی در غرب اوگاندا در فاصله 200 کیلومتری کامپالا آغاز شد.

ویروس ابولا باعث خونریزی داخلی و خارجی می‌شود و در نتیجه تماس با خون یا سایر مایعات بدنی افراد آلوده منتقل می‌شود.

این بیماری خونریزی‌دهنده نادر، که نامش را از رودخانه کوچکی در
جمهوری دموکراتیک کنگو
گرفته است، در سال 2007 باعث مرگ 37 نفر در غرب اوگاندا و در سال 2000 باعث مرگ دست کم 170 نفر در شمال این کشور شد.

کشورهای همسایه اوگاندا- شامل
کنیا
،
روآندا
،
سودان جنوبی
و
تانزانیا
- به مردم هشدار داده‌اند موارد بیماری شبیه ابولا را به مراکز بهداشتی گزارش دهند.

کد خبر
179903

