
به گزارش رویترز 
نخستین استفاده انسانی از این سلول درمانی این شرکت که عناوین اخبار را در سراسر جهان به خود اختصاص داد در ماه نوامبر اعلام شد، هنگامی که لیلای یک‌ساله با استفاده از این روش در بیمارستان بزرگ اروموند استریت (GOSH) در بریتانیا  از
سرطان خون
قبلاً غیرقابل علاجش رهایی یافت.

جزئیات درمان این نوزاد دوم که او هم در بیمارستان بزرگ اورموند استریت درمان شده است که در اجلاس سالانه جامعه ژن و سلول درمانی در واشنگتن اعلام شد.

درمان تزریقی UCART 19 با افزودن ژن‌های جدید به سلول‌های ایمنی به نام سلول T که باعث مسلح شدن آن‌ها بر ضد سلول‌های سرطان خون می‌شود، عمل می‌کند.

زمان بیشتری مورد نیاز است تا معلوم شود آیا این درمان بیماری را علاج کرده یا صرفاً پیشرفت آن را آهسته کرده است. اما این حقیقت که لیلا ۱۱ ماه پس از تزریقش در وضعیت خوبی است و دومین مورد کاربرد این روش هم موفقیت‌آمیز بوده است، دلگرم‌کننده است.

آندره چولیکا، مدیر ارشد سلکتیس گفت: «این موارد هنوز شاهد آماری شمرده نمی‌شوند، اما اکنون ما دو مورد موفق استفاده از این دارو را داریم.»

دومین نوزاد در چهار هفتگی مبتلا به سرطان خون تشخیص داده شد و در ماه دسامبر گذشته در ۱۶ ماهگی پس‌ازاینکه به سایر درمان‌ها پاسخ نداد، با UCART درمان شد.

شرکت‌ها داروسازی دیگر از جمله نوارتریس، جونو تراپوتیکز و کایت فارما نیز این سلول‌های ایمنی T استخراج‌شده از بدن خود بیمار که بعد تغییر ژنتیکی داده شده‌اند، را مورد آزمایش قرار داده‌اند.

اما رویکرد شرکت سلکتیس این است که از سلول‌های به‌دست‌آمده از دهنده سالم استفاده می‌کند که می‌تواند به یک منبع «آماده مصرف» برای استفاده در بیماران متعدد تبدیل شود.

این شرکت زیست‌فناوری که با شرکت معظم آمریکایی فایزر و شرکت داروسازی فرانسوی سرویه کار می‌کند، معتقد است که این روشش نسبت به ایجاد درمان‌های ژنی اختصاصی بیمار منفرد سریع‌تر و ارزان‌قیمت‌تر است.

کارآزمایی‌های بالینی
با UCART 19 قرار است که امسال شروع شود.

کد خبر
333080

