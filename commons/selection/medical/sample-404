
به گزارش ایسنا دکتر ایرج خسرونیا گفت: " براساس پژوهشی که وزارت بهداشت از پنج سال قبل آغاز کرده است، روستاییان ایرانی به علت مصرف ناکافی شیر، بیشتر دچار ضعف عمومی بدن و لاغری می‌شوند."

به گفته خسرونیا در حالی که هر فرد باید روزانه یک لیوان پر از شیر (300 سی‌سی) مصرف کند اما برخی از روستاییان در طول هفته یک لیوان شیر هم نمی‌نوشند.

وی
پوکی استخوان
را یکی دیگر از عوارض مصرف نکردن شیر برشمرد و اظهار کرد: پوکی استخوان یا مرگ خاموش گریبانگیر بسیاری از افراد سالمند به ویژه زنان شده؛ بنابراین، لازم است زمینه‌ای فراهم شود که همه مردم بتوانند روزانه یک لیوان شیر مصرف کنند چرا که بیماریهای ناشی از عوارض مصرف کم شیر، بار اقتصادی زیادی را به جامعه تحمیل می‌کند.

خسرونیا در پایان گفت: براساس پژوهش‌ وزارت بهداشت، کودکان روستایی به طور هفتگی پنج بار  پفک، چیپس و نوشابه میخورند، اما در مقابل لبنیات مصرف نمی‌کنند و همین امر علاوه بر اختلال در رشد کودکان باعث ابتلای بیشتر آنان به بیماری‌های عفونی می‌شود.

کد خبر
147346

