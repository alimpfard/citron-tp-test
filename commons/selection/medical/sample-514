
به گزارش خبرنگار مهر، محققان عنوان می کنند این یافته ها به تشخیص گونه های خاص باکتری و پیشگیری یا درمان شروع
چاقی
کمک می‌کند.

در این مطالعه، محققان باکتری‌های روده و وزن ۸۴ فرد ۷ تا ۲۰ ساله را بررسی کردند. از بین این کودکان، ۲۷ نفر چاق، ۳۵ نفر به شدت چاق، ۷ نفر دارای اضافه وزن و ۱۵ نفر با وزن عادی بودند.

این کودکان و نوجوانان به منظور ارزیابی توزیع چربی بدن‌شان تحت اسکن MRI قرار گرفتند. از آنان نمونه خون گرفته شد و مواد خوراکی مصرف شده توسط آنان به مدت سه روز تحت نظر بود.

محققان دریافتند ۸ گروه باکتری روده با میزان چربی در بدن مرتبط هستند. چهار گروه آنها بیشتر در افراد چاق وجود داشتند.

محققان تاکید دارند که باکتری روده کودکان چاق معمولا بر هضم کربوهیدرات‌ها تاثیر بیشتری دارد.

همچنین محققان دریافتند کودکان چاق در مقایسه با کودکان دارای وزن نرمال، میزان بالاتری اسید چرب با زنجیره کوتاه دارند. این اسیدهای چرب با زنجیره کوتاه که توسط برخی انواع باکتری‌های روده تولید می‌شوند، با تولید چربی در کبد مرتبط هستند.

کد خبر
347247

