
به گزارش همشهری آنلاین،
سازمان بهداشت جهانی ا
علام کرد: سیگار کشیدن در کشورهای با درآمد کم و متوسط جان حدود 6 میلیون نفر را در هر سال می‌گیرد.

سازمان بهداشت جهانی همچنین اعلام کرد در صورتی که روند این تعداد مرگ و میر در خصوص استفاده از توتون و تنباکو ثابت بماند در سال 2030 این رقم به 8 میلیون نفر هم می‌رسد.

این گزارش افزود که حدود 80 درصد از پیش‌بینی‌ مرگ و میر‌ها برای سال 2030 در کشورهای با درآمد کم و متوسط مربوط به تنباکو باشد.

دکتر «مارگارت چان»، مدیر کل سازمان بهداشت جهانی گفت: هر کشور در قبال حفاظت از جمعیت خود از بیماری‌، ناتوانی و مرگ مرتبط با دخانیات مسئول است.

بر اساس گزارش سازمان بهداشت جهانی، در میان کشته‌شدگان در سال جاری 5 میلیون نفر مصرف کننده توتون و تنباکو بودند در حالی که بیش از 600 هزار نفر بعلت در معرض دود سیگار قرار گرفتن فوت کرده‌اند.

اعتقاد بر این است، استفاده از دخانیات به مرگ 100 میلیون نفر در قرن بیستم منتهی شده است.

در این گزارش اشاره شده است که 2.3 میلیارد نفر از 92 کشور، بیش از 2 برابر تعدادی که در 5 سال پیش فوت‌کرده بودند از انواعی از محدودیت‌های سیگار کشیدن بهره‌مند شدند.

با این حال، این رقم همچنان فقط یک سوم از جمعیت جهان را نشان می‌دهد.

کد خبر
223084

