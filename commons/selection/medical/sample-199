
به گزارش خبرگزاری فرانسه انسیستوی فدرال پژوهش جمعیت
آلمان
اعلام کرد در طول ۳۵ سال گذشته بزرگترین اقتصاد اروپا کاهش مداومی در میزان‌های تولد را ثبت کرده است که در پایین‌ترین حد به ۱.۴۹ کودک برا یهر زن متولد در سال ۱۹۶۸ رسیده است.

اما به گفته این انستیتو  برای زنان متولدشده در سال‌های بعدی شمار کودکان افزایش یافته است و میزان تولد به ۱.۵۶ کودک برای مادران متولد در سال ۱۹۷۳ رسیده است.

مارتین بوجارد، پژوهشگر این انستیتو گفت: «کاهش در میزان تولد متوقف شده است. بر اساس این ارقام، حتی می‌توان از رسیدن به یک نقطه عطف و افزایش میزان تولد سخن گفت.»

به گفته او احتمالاً بهبود گزینه‌های در دسترس برای مراقبت از کودک در این چرخش دخیل بوده است.

باوجوداین چرخش میزان تولد در آلمان پایین‌تر از میزان جایگزینی جمعیت یعنی ۲.۱ کودک به ازای هر زن باقی می‌ماند.

میزان پایین تولد در این کشو ر در شکل دادن به بسیاری از خط‌مشی‌های این غول اقتصادی اروپا دخیل بوده است، ازجمله مباحثات درباره بدهی‌های دولتی و حقوق بازنشستگی.

دولت همیشه خواستار ریاضت اقتصادی بوده است، چراکه سیاستمداران می‌گویند گذاشتن بار همواره در حال افزایش بدهی‌ها بر دوش نسل‌های آینده که جمعیتشان رو به کاهش است، غیرمسئولانه است.

آلمان در سال‌های اخیر سیاست‌های جدیدی را برای مقابله با روند کاهنده تولد به کار بسته است، ازجمله گسترش دادن مکان‌های نگهداری نوزاد و  دادن امتیازاتی به پدرانی که می‌خواهند مرخصی بچه‌دار شدن بگیرند.

بر اساس پیش‌بینی‌های منتشرشده در آوریل گذشته، تا سال ۲۰۱۶۰ جمعیت آلمان ۱۰ میلیون نفر کاهش خواهد یافت. اداره آمار فدرال آلمان می‌گوید که انتظار می‌رود آلمان در سال ۲۰۶۰ از جمعیت کنونی ۸۱ میلیون نفری به جمعیتی در حد ۶۸ تا ۷۳ میلیون نفر برسد.

کد خبر
347356

