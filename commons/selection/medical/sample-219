
به گزارش آسوشیتدپرس وزیر کشاورزی ایالت ساکسونی سفلی
آلمان
، گرت لیندمان، به خبرنگاران گفت  انواع متقاوت از جوانه‌ها از یک مزرعه ارگانیک در ناحیه بزرگتر اولزن، در فاصله میان شهرهای شمالی هامبورگ و هانوور، را می‌توان به عفونت‌های اشخاص در 5 ایالت متفاوت آلمان ارتباط داد.

لیندمان در یک کنفرانس خبری در هانوور گفت: "شواهد فزاینده‌ای در چند ساعت گذشته به دست آمده است که کانون عفونت را در این مزرعه قرار می‌دهد."

سخنگوی وزیر، کرت هاهن، نیز گفت: "بسیاری از رستوران‌هایی که مشتریان‌شان دچار عفونت با
ای کولای
شده‌اند، از این مزرعه جوانه دریافت می‌کردند."

به گفته وزیر این مزرعه روز یکشنبه تعطیل شده است و همه تولیدات آن- از جمله گیاهان دارویی، میوه‌ها، گل‌ها و سیب‌زمینی‌های تازه- مسترد شده‌اند. دست کمی یکی از کارکنان این مزرعه نیز به باکتری ای کولای آلوده شده است.

لیندمن گفت 18 مخلوط جوانه متفاوت مورد سوءظن هستند- از جمله جوانه های  لوبیا، براکلی، نخودسبز، نخود، جوانه عدس وسیر، جوانه های  مانگو و تربچه. این جوانه‌ها اغلب در سالادهای مخلوط مورد استفاده قرار می‌گیرند.

لیندمن آلمانی‌ها را ترغیب کرد تا اطلاع بعدی از خوردن جوانه‌ها خودداری کنند و گفت نتایج قطعی آزمایش‌ها روز دوشنبه در اختیار قرار خواهد گرفت. او گفت مقامات هنوز نمی‌توانند سایر منابع احتمالی شیوع عفونت را رد کنند و از آلمانی‌ها خواست که به پرهیز از مصرف گوجه فرنگی، خیار و کاهو تا اطلاع ثانوی ادامه دهند.

جوانه‌ها در موارد قبل شیوع ای کولای، به خصوص در مورد
ژاپن
در 1996 که جوانه‌های تربچه آلوده به مرگ 12 نفر و بیماری بیش از 12000 نفر انجامیدند، مسئول بوده‌اند.

رئیس مرکز ملی کنترل بیماری‌های آلمان روز یکشنبه تعداد تلفات ناشی از این شیوع بیماری را تا 22 نفر بالا برد- 21 مورد در آلمان و یک مورد در
سوئد
- و گفت 2153 نفر در آلمان به علت این باکتری بیمار شده‌اند. این ارقام از جمله شامل 627 نفر است که دچار یک عارضه نادر ناشی از این عفونت شده‌اند که به نارسایی کلیوی می‌انجامد.

10 کشور دیگر
اتحادیه اروپا
و
آمریکا
نیز 90 مورد بیماری را گزارش کرده‌اند.

کد خبر
136866

