
دموکرات‌ها، جمهوریخواهان را به تلاش برای نابودی ابتکار
باراک اوباما
در مورد بیمه درمانی متهم می‌کنند.

به گزارش يورونيوز چاک شومر رهبر اقلیت دموکرات سنا بعد از این دیدار گفت: «برنامه جمهوریخواهان برای حذف بیمه درمانی بار دیگر آمریکای بزرگ را احیا نمی کند بلکه آمریکا را بار دیگر بیمار می کند و بجای مراقبت مقرون به صرفه به هرج و مرج منجر می‌شود. جمهوریخواهان خواهان هرج و مرج در سیستم مراقبت‌های بهداشتی هستند زیرا آنها در برابر تصمیم دشواری قرار دارند. آنها هیچ ایده جایگزینی برای مراقبت مقرون به صرفه ندارند.»

دونالد ترامپ رئیس جمهوری منتخب آمریکا در کارزار انتخاباتی اش وعده لغو طرح «اوباما کر» را داده بود و مایک پنس معاون او گفته است که بازسازی طرح بیمه درمانی اوباما در نخستین دستور کاری او است.مایک پنس معاون دونالد ترامپ در اینباره گفت: «ما در روزها و هفته های آینده قصد داریم درباره شکست طرح خدمات بیمه درمانی (اوباما کر) بطور مستقیما با مردم آمریکا صحبت کنیم و همچنین درباره آینده بهتری که می توانیم در مراقبت های بهداشتی داشته باشیم، آینده ای که نه با بزرگ شدن دولت و افزایش مالیات بلکه با دادن انتخاب های بیشتر به مردم آمریکا در بحث مراقبت های درمانی می تواند تحقق یابد.»

مجلس سنای آمریکا بحث درباره خواسته جمهوریخواهان برای لغو قانون سال ۲۰۱۰ بیمه خدمات درمانی مقرون به صرفه موسوم به «اوباماکر» را آغاز کرده است.

طرح بیمه درمانی اوباما به بیش از ۲۰ میلیون آمریکایی که پیش از آن فاقد بیمه درمانی بودند کمک کرده است که به خدمات درمانی دسترسی داشته باشند.

کد خبر
357801

