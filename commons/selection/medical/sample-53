
برخی وی‌اوسی‌ها مانند بنزن به‌خودی‌خود زیان‌بار هستند، ازجمله باعث ایجاد
سرطان
می‌شوند. از طرف دیگر برخی از آن‌ها می‌توانند با سایر گازها و آلاینده‌های درون هوا واکنش کنند و مواد زیان‌بار دیگری به وجود آورند.

ازجمله وی‌اوسی‌های رایج می‌توان به بنزن،‌ فرمالدئید و استون، تولوئن اشاره کرد.


وی‌اوسی‌ها از کجا می‌آیند؟


وی‌اوسی‌ها در هوای درون خانه و بیرون خانه یافت می‌شوند. 

منابع درون خانه آ‌ن‌ها شامل بسیاری از فراورده‌های خانگی و اداری هستند،‌ ازجمله:

-   دود سیگار.

-  رنگ‌ها و زداینده‌های رنگ.

-  فراورده‌های پاک‌کننده، پولیش‌ها و واکس.

- حشره‌کش‌ها.

- خوشبوکننده‌های هوا.

-  فراورده‌های مراقبت شخصی مانند مواد آرایشی.

-  فراورده‌های تفریحی مانند چسب کاردستی.

-  تجهیزت اداری مانند پرینترها و ماشین‌های فتوکپی.

-  شومینه‌ها یا اجاق‌های هیزم‌سوز.

-  بنزین و روغن سوخت.

- اسباب و اثاثیه خانه یا فراورده‌های ساختمانی مانند کف‌پوش، موکت، فراورده‌های فشرده چوبی.

- دود اگزوز ماشین در گاراژ متصل به خانه.

برخی از این منابع هنگامی ذخیره شوند یا انتقال داده شوند، به تولید وی‌اوسی‌ها ادامه می‌دهند. 

منابع خارج خانه وي‌اوسي‌ها شامل دود اگزوز بنزین و گازوئیل، سوزاند چوب، استخراج و پالایش نفت و گاز و گازهای خروجی صنایع هستند.


وی‌اوسی‌ها برای سلامت زیان‌بارند


تنفس وی‌اوسی‌ها می‌توانند باعث تحریک، چشم‌ها، بینی و گلو شوند، اشکال در تنفس و تهوع ایجاد کنند به دستگاه عصبی مرکزی و نیز سایر اندام‌ها آسیب بزنند. برخی از وی‌اوسی‌ها سرطان‌زا هستند. همه وی‌اوسی‌ها همه این اثرات زیان‌بار بر سلامت را ایجاد نمی‌کنند. اما بسیاری از آن‌ها چندین اثر زیان‌بار بر سلامت دارند.

وی‌اوسی‌ها در محیط خارج خانه هم اثرات مشابهی بر سلامت می‌گذارند؛ البته این ترکیبات می‌تواند با واکنش دادن با اکسیدهای نیتروژن، یک آلاینده دیگر هوا، باعث ایجاد آلودگی هوا با گاز اوزون شوند که یکی از شایع‌ترین آلاینده‌های هوا شمرده می‌شود.

کد خبر
311527

