
براساس گزارش گاردين، دوش ميتري مخترع بريتانايي در دانشگاه ليدز است كه در تلاش است با ابداع جديدش به افراد سالخورده و به ويژه به افراد مبتلا به پيرچشمي كمك كند. پيرچشمي وضعيتي است كه معمولا در افراد بالاي 45 سال رخ داده و باعث خشك شدن عدسي‌هاي طبيعي درون چشم مي‌شود. اين خشكي به آن معني است كه ماهيچه‌هاي چشم توانايي خود را براي متمركز ساختن ميدان ديد اجسام دوردست از دست خواهند‌داد.

لنزهاي كريستال مايع، ماده‌اي كه در نمايشگرها و تلويزيون‌هاي مدرن يافت مي‌شود، مي‌توانند به صورت خودكار و در واكنش به فرمان‌هاي ماهيچه‌ چشم خود را منطبق سازند و اين به آن معني است كه مي‌توان با استفاده از اين لنزها چشم‌هاي مبتلا به پيرچشمي را درمان كرد.

جراحي كه براي جايگزين كردن لنزهاي كريستال مايع به آن نياز است مشابه با جراحي آب مرواريد است. به گفتي ميستري، كريستال‌هاي مايع حالتي ميان جامدي بلورها و رواني مايع‌ را دارند و در ساختاري مانند بلور در كنار هم قرار گرفته‌اند،‌اما در عين حال مي‌توانند در واكنش به يك محرك مانند يك مايع جاري شوند.

همين قابليت‌ها باعث شده نتيجه كار ميستري اميدواركننده به نظر بيايد و وي اميدوار است بتواند نمونه اوليه لنز كريستال مايع خود را تا سال 2018 ارائه دهد. در اين صورت نمونه قابل كاشت در چشم انسان تا سال 2025 آماده عرضه خواهد بود و جراحي جايگزين كردن آن نيز فرايندي بسيار سريع و ساده و با كمك بي‌حسي موضعي انجام خواهد گرفت.

در اين جراحي با ايجاد شكافي بسيار كوچك در قرنيه چشم، جراح با استفاده از امواج فراصوت لنز قديمي را خرد كرده و خارج مي‌كند و لنز جديد جايگزين آن مي‌شود. با چنين شيوه‌اي مي‌توان پيرچشمي را براي هميشه درمان كرد. 

کد خبر
311058

