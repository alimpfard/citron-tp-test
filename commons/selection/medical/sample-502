
شهروندان
نوشت: مهمرین نکات در طرح تحول نظام سلامت را در زیر بخوانید:


از روز دوشنبه پرداختی بیماران بستری به بیمارستان‌ها بیشتر از ۱۰ درصد نخواهد بود و همچنین بیماران روستایی که به بیمارستان‌ها ارجاع می‌شوند بیشتر از پنج درصد پرداختی نخواهند داشت.



بیماران سرپایی مشمول این طرح نمی‌شوند.



بیمارانی که زیر ۶ ساعت در بیمارستان حضور داشته باشند به عنوان بیمار سرپایی تعریف می‌شوند و حضور بالاتر از ۶ ساعت در بیمارستان، بیمار بستری محسوب می‌شود.



بیمار بستری نباید جهت تهیه دارو و تجهیزات پزشکی به خارج از بیمارستان هدایت شود.



باید کمیته دارو و تجهیزات پزشکی در بیمارستان تشکیل شود. تشکیل این کمیته در دانشگاه‌ها به اختیار خود دانشگاه و بیمارستان‌های تحت پوشش آن قرار داده شده است.



در اعمال جراحی باید دقت شود وسایل پزشکی خاصی که مورد استفاده قرار می‌گیرد با فهرست مربوطه بیمارستان مطابقت داشته باشد و خارج از این فهرست وسیله‌ای استفاده نشود. اجماع هر بیمارستان تعیین کننده این فهرست خواهد بود. در مجموع تجویز موارد خارج از این فهرست برای بیماران ممنوع خواهد بود و آن را توصیه نمی‌کنیم.



دولت اصرار دارد که کاهش هزینه‌های مردم در امر درمان اتفاق افتد چرا که این موضوع امروز یکی از گرفتاری‌های بزرگ مردم است و خیلی از وزراء ترجیحشان آن است که این برنامه سریعتر عملیاتی شود.



در آغاز طرح هدف اولیه این است که که شهروندان در هزینه‌های بستری بیش از ۱۰ درصد پرداختی نداشته باشند و همچنین برای دارو و ملزومات پزشکی به خارج از بیمارستان هدایت نشوند.



فعلا به جز خدمات زیبایی و نازایی و دیگر خدماتی که از سوی بیمه‌ها حمایت نمی‌شوند، سایر خدمات جزو این طرح محسوب می‌شوند.



وزیر بهداشت: البته نمی‌گوییم که این اتفاقات دقیقاً از ۱۵ اردیبهشت به طور ۱۰۰درصدی و عالی اجرایی می شود اما پیش بینی شده است که از این تاریخ کار را شروع کرده و ظرف یک ماه بعد از آن ۷۰ تا ۸۰ درصد کار انجام شود و مابقی نیز طی ۵ تا ۶ ماه آینده به تدریج به وقوع بپیوندد و قطعاً این اتفاقات می تواند برکات زیادی داشته باشد و از بسیاری از فسادها که هم اکنون دامن برخی بخش ها در مراکز دولتی و غیر دولتی را گرفته است، جلوگیری کند و به کاهش پرداخت ها از جیب مردم بیانجامد.


کد خبر
258085

