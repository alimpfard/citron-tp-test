
به گزارش رویترز نایکا آلکساندر سخنگوی
سازمان جهانی بهداشت
دراین‌باره گفت: «اجلاس کمیته اضطراری موقعیت در
برزیل
، از جمله مسئله المپیک را بررسی خواهد کرد.»

به گفته او سازمان جهانی بهداشت ارزیابی خطر بهداشت عمومی را انجام خواهد و این
کمیته بین‌المللی المپیک (IOC)
است که fhdn تصمیم بگیرد که بازی‌ها را در ۵ اوت در ریودوژانیرو برگزار کند یا نه.

آلکساندر گفت: «تصمیم‌گیری درباره برگزاری بازی‌های المپیک جزو اختیارات ما نیست.»

سخنگوی المپیک ریوی ۲۰۱۶ هم گفت پیروی از توصیه‌های سازمان جهانی بهداشت ادامه می‌یابد.

ورزشکاران مجبور خواهند بود که خودشان دراین‌باره تصمیم بگیرند که آیا خطر
زیکا
را در برابر افتخار بدن مدال طلای المپیک بپذیرند یا نه. تیجای وان گاردرنِ، دوچرخه‌سوار آمریکا این هفته به خاطر از نگرانی از خطرات زیکا برای همسر باردارش تصمیم گرفت به تیم آمریکا نپیوندد.

این ویروس علاوه بر گزش پشه‌های آلوده می‌تواند از طریق آمیزش جنسی بی‌حفاظ از مرد آلوده به همسرش منتقل شود.

دکتر دیوید هیمن، رئیس کمیته کارشناسان مستقل سازمان جهانی بهداشت هفته پیش گفته بود که به تأخیر انداختن المپیک ریو به خاطر ترس از سرعت یافتن شیوع زیکا، ممکن است حس «کاذبی» از امنیت ایجاد کند، زیرا مسافران همیشه به برزیل رفت‌وآمد می‌کنند.

کارشناسان سازمان جهانی بهداشت می‌گویند هنگام شروع بازی‌های المپیک در برزیل مصادف با فصل زمستان در این کشور است و جمعیت پشه‌های ناقل این ویروس کمتر خواهد بود.

هفته گذشته ۱۵۰ کارشناس و دانشمند در نامه سرگشاده‌ای خواستار به تأخیر افتادن یا نقل‌مکان المپیک به خاطر ترس از تسریع انتشار جهانی ویروس زیکا به علت این بازی‌ها شدند.

 زمان اجلاس بعدی کمیته اضطراری سازمان جهانی بهداشت هنوز دقیقاً تعیین نشده است، اما به گفته دکتر هیمن در طول ماه جاری احتمالا در ۲۱ ژوئن خواهد بود.

دکتر هیمن همچنین گفت که همقامات بهداشتی ملی باید به ورزشکاران و شهروندانشان که در سنین بچه‌دار شدن قرار دارند، توصیه کنند تا هنگام اقامت در برزیل با استفاده از مواد دافع حشرات در برابر گزش پشه از خود محافظت کنند و هنگام بازگشت از بازی‌ها دست‌کم تا سه هفته از روش‌های آمیزش جنسی ایمن استفاده کنند.

کد خبر
335885

