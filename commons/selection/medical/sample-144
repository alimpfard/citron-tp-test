
به گزارش آسوشيتدپرس داده‌هاي جديد نشان مي‌دهد 
 بیماری سل
در سال 2014 بیش از یک و نیم میلیون نفر را به كام مرگ فرو برد، در حالی که در همان سال میزان مرگ و میر ناشی از
اچ‌آی‌وی/
ایدز
یک میلیون و دویست هزار نفر بود.
به اين ترتيب سل اكنون با قاتل عفوني درجه يك بدل شده است.

کارشناسان می‌گویند این یافته که اکنون سل باعث مرگ و بیشتری نسبت به اچ‌آی‌وی/ایدز می‌شود، شگفت‌آور نیست، زیرا در دهه گذشته پول بسیار بیشتری برای تولید داروهای ایدز خرج شده است تا داروهای سل.

 ماریو راویگلیون، رئیس برنامه جهانی سل سازمان جهانی بهداشت گفت: «سرمایه‌گذاری برای مقابله با سل بسیار کمتر از سرمایه‌گذاری برای درمان ایدز بوده است. این تفاوت نشاندهنده بی‌توجهی به بیماری سل و شمار افراد کشته‌شده ناشی از آن و این حقیقت است که این بیماری قابل‌علاج است.

يك آمار به خصوص نگران‌كننده ديگر اين است بر اساس اين گزارش حدود نيم ميليون مورد سل مقاوم به چند دارو در سال گذشته رخ داده است كه نسبت به سال 2000 افزايشي دوبرابري را نشان مي‌دهد. آنتي‌بيوتيك‌هاي معمول نمي‌توانند سل مقاوم به چند دارو را معالجه كنند. درمان در اين موارد ممكن است به مدت دو سال بيشتر با داروهاي با عوارض جانبي شديد مانند ناشنوايي انجام شود.

البته دستاوردهایی هم درباره سل وجود داشته است، به طوری که مداخلات درمانی باعث نجات جان 43 میلیون نفر از مبتلایان به این بیماری از سال 2000 شده است. اما به گفته کارشناسان با توجه قابل علاج بودن سل هنوز این میزان بالای مرگ و میر غیرقابل‌قبول است.

از طرف دیگر سل و اچ‌آی‌وی/ایدز کاملاً با هم در ارتباط هستند. افراد مبتلا به اچ‌آی‌وی در معرض خطر بیشتر دچار شدن به سل هستند و سل علت اصلی مرگ در میان افراد دارای اچ‌آی‌وی است. در واقع از 1.5 ميليون نفر تلفات سل در سال 2014، 400000 نفر هم بيماري سل داشتند و هم اچ‌آي‌وي مثبت بودند.

کد خبر
312446

