
هنگامی که شریان‌های تغذیه‌کننده قلب (شریان‌های کورونری) بوسیله چربی، کلسترول و سایر مواد مسدود می‌شود، جریان خون به قلب دچار وقفه می‌شود.

جراحی بای‌پس کورونری انسداد ناشی از این مواد -که مجموعا پلاک نامیده می‌شوند- را میانبر می‌زند و جریان خون را دوباره برقرار می‌کند تا خطر حمله قلبی در فرد کاهش یابد.

برای انجام دادن بای‌پس کورونری دو شیوه وجود دارد:

• یک شریان از دیواره قفسه سینه جدا می‌شود و سر جدا شده آن به شریان کورونری در زیر محل انسداد متصل می‌شود.

• بخشی از یک ورید ساق پا برداشته می‌شود و یک سر آن به آئورت، شریان بزرگی که مستقیما از قلب خارج می‌شود، پیوند زده می‌شود.

سر دیگر این ورید جداشده به شریان کوروندی در زیر محل انسداد متصل می‌شود.


هر کدام از این روش‌ها به خون امکان می‌دهد که در مسیر جدیدی جریان یابد، بخش مسدود شریان میانبر زده شود، و جریان آزاد خون به ماهیچه قلب مجددا برقرار شود.

HealthDay News, 21 Feb., 2007

کد خبر
16321

