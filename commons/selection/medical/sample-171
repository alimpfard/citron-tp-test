
به گزارش رویترز این یافته‌های دو بررسی منتشرنشده دانشگاهی باعث ایجاد نگرانی درباره وضعیت بهداشتی در این مکان‌های بسیار پرطرفدار توریستی شده و مشخص کرده است این باکتری‌های مقاوم به درمان در جاهایی به جز بیمارستان‌ها هم وجود دارند.

یافت شدن این باکتری‌ها همچنین نشان می‌دهد آبراهه‌های ریودوژانیرو آلوده و نظام دفع فاضلاب در  این شهر غیرایمن هستند.

قبلا یک بررسی که در اواخر سال ۲۰۱۴ منتشر شد، وجود
ابرمیکروب‌
ها را در یکی از سواحل خلیج گوانابارا که محل برگزاری مسابقات موج‌سواری المپیک خواهد بود، نشان داده بود.

نخستین بررسی که یافته‌هایش در کنفرانس عوامل ضدمیکروبی در سان‌دیه‌گوی کالیفرنیا منتشر شد، وجود ابرباکتری‌ها را در پنج ساحل محبوب در ریو را ثابت کرد، از جمله ساحل کوپاکابانا در کنار اقیانوش اطلس محل برگزاری مسابقه‌های شنای آب آزاد و سه‌گانه است. 
چهار ساحل دیگر ایپنما، لبلون، بوتافوگو و فلامنگو بودند.

دومین بررسی بوسیله دانشمندان آزمایشگاه اسوالدو کروز  وابسته به دانشگاه فدرال
برزیل
نشان داد که ژن‌های باکتری‌های مقاوم در دریاچه رودریگو دو فریتاس در مرکز ریودوژانیرو و در رودخانه‌ای که به خلیج گوانابارا می‌ریزند، وچود دارند.

فاضلاب‌های بسیاری از بیمارستان‌ها به‌علاوه فاضلاب‌ صدها هزار خانه مسکونی به درون سیلاب‌های ناشی از طوفان، رودخانه‌ها و نهرهایی که از درون ریو می‌گذرند، می‌ریزند و در نتیجه ابرمیکروب‌ها در سال‌های اخیر مکان‌های فراتر از بیمارستان‌های شهر گسترش یافته‌اند.

پژوهشگران می‌گویند که آلودگی ساحل‌های مشهور ریو نتیجه فقدان امکانات پایه دفع بهداشتی فاضلاب در این کلان‌شهری ۱۲ میلیون نفری است.

برگزار کردن بازی‌ها وعده داده بودند که پاک کردن آبراهه‌های ریو را از اهداف اصلیشان باشد، 
اما تلاش‌ها برای رسیدن به این هدف کاملا شکست خورده است.

پژوهشگران دانشگاه فدرال ریو  ۱۰ نمونه گرفته‌شده از پنج ساحل ریو را در فاصله سپتامبر ۲۰۱۳ و سپتامبر ۲۰۱۴ را آنالیز کردند و به این نتیجه رسیدند که ابرباکتری‌ها بیش از همه در ساحل بوتافوگو حضور دارند.

ساحل فلامنگو محل انجام مسابقه‌های قایقرانی المپیک در ۹۰ درصد نمونه‌ها حاوی ابرمیکروب بودند. ۱۰ درصد از نمونه‌ها از ساحل کوپاکابانا هم مثبت بودند.

نمونه‌ها از ساحل‌های اپانما و لبلون، پرطرفدارترین ساحل‌های توریستی، به ترتیب در ۵۰ و ۶۰ درصد موارد از لحاظ ابرمیکروب‌ها مثبت بودند.

کارشناسان می‌گویند با اینکه در هر دو بررسی نمونه‌های آب به‌دست‌آمده از سال‌های ۲۰۱۳ و ۲۰۱۴ استفاده شده بودند، اما در ساحل‌های اخیر پیشرفتی در بازسازی زیربنای دفع فاضلاب برای رفع این مشکل مشاهده نمی‌شود.

از طرف دیگر پلیس و دادستانی در حال تحقیق از شرکت سیدا، مسئول آب و فاضلاب ریو، هستند تا بیینند میلیاردها دلاری که از اوائل دهه ۱۹۹۰ برای بهسازی فاضلاب شهر اختصاص داده شده است، چظور مصرف شده است.

شرکت سیدا مدعی است که وجود  ابرباکتری‌ها در سواحل و دریاچه المپیک ریور به علت دفع غیرقانونی فاضلاب به درون سیلاب‌های ناشی از طوفان هستند.

کد خبر
336969

