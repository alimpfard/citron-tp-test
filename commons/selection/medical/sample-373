
به گزارش ایرنا، مطالعه محققان کالج کنتاکی بر روی پنج هزار و 223 داوطلب 20 تا 69 ساله بین سال‌های 1999 میلادی تا 2004 نشان می‌دهد، افرادی که در محل کار یا محل سکونت خود در معرض
آلودگی صوتی
شدید قرار دارند، دو برابر بیش از سایرین در معرض بیماری‌های قلبی هستند.

در ادامه این مطالعه آمده است که فرکانس‌های صوتی بالا در افراد زیر پنجاه سال اثر مخرب‌تری دارد و احتمال بیماری‌های قلبی را چهار برابر افزایش می‌دهد. کاهش شنوایی، فشار خون بالا، اختلال خواب،
استرس
و
افسردگی
از دیگر اثرات آلودگی صوتی هستند.

آلودگی صوتی دومین عامل زیست محیطی تاثیرگذار بر سلامت است. جایگاه اول به
آلودگی هوا
اختصاص دارد.

متخصصان بر این باورند که دور کردن فرودگاه‌ها از محل سکونت و استفاده از دیوارهای حایل صوت، در کاهش صدمات ناشی از آلودگی صوتی موثر است و برای افرادی که در مراکز پر سر و صدا کار می‌کنند، استفاده از گوشی توصیه شده است.

کد خبر
309315

