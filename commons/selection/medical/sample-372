
به گزارش خبرگزاری صدا و سیما، محققان می‌گویند آنها معتقدند دارویی را کشف کرده‌اند که می‌تواند رشد این پروتئین را در مغز کاهش دهد و سرعت ابتلای افراد را به
آلزایمر
را کاهش دهد.

این دارو بنام «سولانیزوماب» نامگذاری شده است و پزشکان و محققان انگلیسی می‌گویند نتایج آزمایشات آنها نشان می‌دهند افرادی که استفاده از این دارو را زودتر شروع کرده‌اند در مقایسه با افرادی که این دارو را دیرتر شروع کرده‌اند در مقابله با بیماری آلزایمر در وضع بهتری قرار دارند.

استفاده از این دارو باعث می‌شود که روند از بین رفتن سلول‌های مغز دیرتر شروع شود.

تحقیقات گسترده‌ای درباره تاثیرات این دارو برای مقابله با بیماری آلزایمر شروع شده است که تا سال دو هزار و شانزده ادامه خواهد یافت.

دکتر کِلِیر والتون مدیر تحقیقات مرکز آلزایمر در انگلیس هم در واکنشی احتیاط آمیز گفت نشانه هایی که بعد از استفاده از این بیماری در افراد مبتلا به بیماری آلزایمر مشاهده شده است امیدوار کننده هستند.

آلزایمر یکی از بیماری های رایج دوران حاضر است. هنوز داروی مشخصی برای مقابله با این بیماری کشف نشده است. بیش از سی و پنج میلیون نفر در سراسر جهان به این بیماری مبتلا هستند که پنج میلیون نفر از آنها شهروندان آمریکایی هستند. همزمان با پیر شدن جمعیت جهان انتظار می رود تعداد مبتلایان به بیماری آلزایمر هم افزایش یابد.

کد خبر
301791

