
این ویتامین که به «کوبالامین» نیز معروف است، از ویتامین‌های حل شونده در آب است.

ویتامین ب-12 از عوامل سازنده گلبول‌های قرمز و DNA است و در کار سیستم عصبی نقش بسیار مهمی دارد.

گیاه‌خواران و افرادی که از رژیم‌های غذایی کم گوشت و لبنیات استفاده می‌کنند، همچنین افراد مسن‌تر، در معرض خطرات ناشی از کمبود این ویتامین هستند. این افراد یا از منابع گوشتی و لبنیاتی این ویتامین را دریافت نمی‌کنند و یا بدن آن‌ها در جذب این ویتامین با مشکل روبرو است.

عوامل عدم جذب ویتامین ب-12

این مشکل ممکن است توسط نوعی بیماری عفونی بوجود بیایید. این بیماری سلول‌هایی از سیستم گوارش که وظیفه دریافت ویتامین ب-12 را دارند را از بین می‌برند.

یکی دیگر از عوامل مشکل در جذب ویتامین ب-12 استفاده از دارو‌های درمان رفلاکس یا ضد اسید‌های معده است.

عمل‌های جراحی که روی بخش‌هایی از روده انجام می‌شوند نیز می‌توانند سیستم گوارش را ار جذب این ویتامین باز دارند.

اثرات کمبود ویتامین ب-12

اگر میزان کمبود ویتامین ب-12 ناچیز باشد ممکن است عوارض زیادی را به دنبال نداشته باشد و یا این عوارض کوتاه مدت و خفیف باشند. ولی کمبود زیاد این ویتامین باعث ایجاد کم‌خونی، افسردگی، اختلالات ذهنی و مشکلات سیستم عصبی می‌شود.

بستگی به بدن افراد، کمبود ویتامین ب-12 می‌تواند باعث بالا رفتن بیش از حد «هموسیستین» در بدن شود. بالا بودن مقدار این آمینو اسید در خون افراد را مستعد بیماری‌های عروقی و انسداد رگ‌ها می‌کند.

توجه داشته باشید که اگر از کمبود ویتامین ب-12 رنج می‌برید به پزشک مراجعه کنید و از مصرف مکمل‌های غذایی خودداری کنید، چرا که این مکمل‌ها نمی‌توانند میزان کمبود ب-12 را جبران کنند.

کد خبر
65093

