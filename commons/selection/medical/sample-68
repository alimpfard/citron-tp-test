
تاثیر  طیف درجه حرارت محیط بر بدن

20 درجه سانتی‌گراد:

محیط راحت. سرعت طبیعی ضربان قلب

25 درجه سانتی‌گراد:

تعریق ملایم

30 درجه سانتی‌گراد:

ناراحتی،خون سطح پوست را سرد می‌کند. تمرکز تحت تاثیر قرار می‌گیرد. تعریق متوسط

40درجه سانتی‌گراد:

فرسودگی ناشی از گرما رخ می‌دهد: تعریق شدید. تندشدن ضربان قلب، خستگی، تهوع

45 درجه سانتی‌گراد:

گرمازدگی رخ می‌دهد: توقف تعریق، پوست داغ و خشک. افزایش درجه حرارت مرکزی بدن. خطر آسیب اندام‌ها و مرگ.

خطرات گرمای شدید

کم‌آبی بدن
یکی از بزرگترین خطرات موج گرما افزایش خطر بروز کم‌آبی در بدن است. خروج آب از بدن  به همراه املاح مهم موجود در خون مانند پتاسیم و سدیم که نقش مهمی در کارکرد اعضایی مانند کلیه، مغز و قلب دارند صورت می‌گیرد.

این وضع می‌تواند به اغتشاش شعور ،خواب‌آلودگی و مشکلاتی در تنفس و ضربان قلب بینجامد.

گرمازدگی

در شرایط طبیعی عرقی که از بدن ترشح می‌شود با تبخیرشدن از سطح بدن آن را سرد نگه می‌دارد.اما در روزهای بسیار گرم یا هنگامی‌ که  فعالیت جسمی شدیدی انجام می‌دهیم این سیستم  کاراییش را از دست می‌دهد و درجه حرارت بدن تا حد خطرناکی شروع به بالارفتن می‌ کند.  این وضع به فرسودگی ناشی از گرما  و یا گرمازدگی منجر خواهد شد.

فرد دچار سردرد، سرگیجه و گرفتگی عضلانی می‌شود که می ‌تواند حیات فرد را به خطر اندازد.گرمازدگی به خصوص از این لحاظ خطرناک است که  بدون وجود علائم هشداردهنده بسیار سریع رخ دهد.

آفتاب‌سوختگی
برنزه‌شدن ممکن است ظاهر خوبی به شما بدهد، اما در واقع نشانه آسیب به پوست است. آفتاب‌سوختگی نه تنها دردناک است بلکه روند پیری پوست را تشدید می‌کند، خطر سرطان پوست از جمله نوع خطرناک آن، ملانوم، را افزایش دهد.

BBC News,28 July,2006

کد خبر
1397

