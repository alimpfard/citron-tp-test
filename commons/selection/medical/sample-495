
به گزارش همشهری آنلاین، دبیرخانه دائمی سمینار در پی استقبال بسیار علاقه مندان از اولین سمینار تخصصی طب سنتی، برداشت اول مزاج شناسی (اسفندماه 91)، با همکاری انجمن علمی طب سنتی ایران و سازمان آموزش فنی و حرفه‌ای کشور و با حمایت معنوی جامعه دانشگاهی و  با هدف فرهنگ‌سازی، ساماندهی، ترویج و توسعه صحیح طب سنتی در کشور اقدام به برگزاری این سمینار کرده است.

ارائه سخنرانی‌های علمی، نشست‌های تخصصی، برپایی کارگاه‌های آموزشی عملی و اعطای گواهینامه حضور از جمله برنامه‌های در نظر گرفته شده برای این سمینار است.

محور اصلی سخنرانی‌های علمی این سمینار، نقش و اهمیت شش اصل ضروری طب سنتی در اصلاح سبک زندگی می‌باشد.

از این رو، اساتید و صاحبنظران این حوزه از جمله دکتر غلامرضا کرد افشاری، دکتر محمدحسین آیتی، دکتر محمود خدادوست، دکتر مریم مقیمی، دکتر مینا موحد، دکتر مژگان تن‌ساز، دکتر مهرداد کریمی، دکتر مرضیه سیاهپوش، دکتر حوریه محمدی، دکتر سید حمید کمالی پیرامون موضوعاتی از قبیل جایگاه سته ضروریه و  نقش هوای سالم، خواب و بیداری، اعراض نفسانی، ورزش، احتباس و استفراغ در اصلاح سبک زندگی و ...  به سخنرانی خواهند پرداخت.

فروشندگی گیاهان دارویی، عنبیه شناسی (دریچه‌ای برای شناخت سته ضروریه)، ماساژ در طب سنتی و آموزش مشاغل خانگی (آموزش عرق‌گیری و پخت نان) از جمله کارگاه‌های آموزشی در نظر گرفته شده برای شرکت‌کنندگان در این سمینار است.

کد خبر
251024

