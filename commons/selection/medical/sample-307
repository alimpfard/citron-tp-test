
 این قلم از یک سوزن یک بار مصرف، یک محفظه حاوی انسولین، یک "قلم" تشکیل شده است.

 دو نوع کلی قلم انسولین وجود دارد:


یک قلم که مغزی قابل جایگزینی دارد. هنگامی که انسولین قلم تمام شد، محفظه پر جدیدی درون قلم می‌گذارند.
 قلم‌های از قبل پر شده که کاملا یک بار مصرف هستند و هنگامی که انسولین آنها تمام شد، کل دستگاه دور انداخته می‌شود.

 مزیت اصلی قلم انسولین کاربرد آسان آن است.

 برای استفاده از قلم انسولین به این ترتیب عمل کنید:



 یک سر سوزن جدید روی قلم بگذارید.
در صورت لزوم پیستون قلم را فشار دهید تا هوای اضافی آن خارج شود.
 پیچ تنظیم انتهای قلم را بپیچانید تا میزان واحد انسولینی که باید تزریق شود، معین شود.
 سوزن را روی پوست بگذارید.
دکمه انتهای قلم را فشار دهید تا انسولین به زیر پوست تزریق شود.
 تا پنج بشمارید.
 قلم را از روی پوست بردارید.

 سایر مزایای قلم انسولین اینها هستند:


تزریق راحت‌تر و آسان‌تر انسولین نسبت به روش سنتی با سرنگ و بطری انسولین.
 تعیین دقیق‌تر دوزهای دارو.
 کاربرد آسان‌تر برای آن گروه از مبتلایان به
دیابت
 که دچار اختلال دید یا اختلال مهارت‌های ظریف حرکتی هستند.
 درد کمتر هنگام تزریق.
 می‌توان بدون متوجه‌شدن دیگران انسولین را تزریق کرد.

قلم‌های انسولین عیب‌هایی هم دارد:


 درجه‌بندی قلم‌های انسولین بر خلاف سرنگ‌های سنتی، محدود به یک واحد و نیم واحد انسولین می‌شود.
 همچنین نمی‌توان دو نوع مختلف انسولین را با یک قلم تزریق کرد.
 مسئله قیمت و پوشش بیمه را هم باید در نظر داشت.

wikipedia.org

کد خبر
67103

