
 "مت" meth ، "کریستال" crystal و "کریستال مت" از جمله نام‌‌های خیابانی برای این ماده محرک مورد سوءمصرف است.

این دارو را به راحتی می‌توان در لابراتوارهای زیرزمینی از اجزای نسبتا ارزان‌قیمت و در سترس ساخت. مت‌آمفتامین دارویی با امکان بالای سوءمصرف گسترده است.

 هنگامی که مت‌آمفتامین تزریق می‌شود یا از راه خوراکی مصرف می‌شود، اثرات آن ممکن است 6 تا 8 ساعت به طول انجامد. هنگامی که آن را با تدخین مصرف می‌کنند، اثرات آن برای 10 تا 12 ساعت به درازا می‌کشد.

مانند سایر داروهای آمفتامینی، مصرف‌‌کنندگان این ماده افزایش هشیاری، کاهش اشتها و احساس سرخوشی را تجربه می‌کنند. اغلب افراد مت‌آمفتامین را با یک الگوی "افراط و خراب‌شدن" مصرف می‌کنند، که می‌تواند اثرات زیانباری بر سلامتی افراد داشته باشد و به وابستگی به دارو بینجامد.

 کریستال مت بسته به اینکه از چه راهی مصرف شود، اثرات متفاوتی بر خلق و خوی سوءمصرف‌کننده خواهد داشت:

1- دود کردن یا تزریق کریستال می‌تواند در طول چند ثانیه باعث ایجاد سرخوشی می‌شود که به شدن تدخین یا تزریق آن نیست و تصور می‌شود این احساس به علت آزاد شدن مقادیر زیاد دوپامین، یک ماده شیمیایی در مغز باشد که مسئول احساس لذت است.

 آمار اخیر نشان‌دهنده افزایش سوءمصرف این ماده در کشورهای مختلف در جهان به خصوص در میان جوانان است.

تاثیرات مت‌‌آمفتامین بر مصرف‌کنندگان


نحوه تجربه فرد از مصرف این ماده به عوامل مختلفی از جمله وزن و سن فرد، نحوه استفاده  و سابقه مصرف آن در فرد بستگی دارد.

اثرات مت‌آمفتامین بسیار شبیه کوکائین است، به جز اینکه این اثرات، مدت بسیار بیشتری طول می‌کشد. مت‌آمفتامین برای مدت طولانی‌تری در مغز باقی می‌ماند، و برای همین، اثرات محرک آن طولانی‌تر است.
 
1- تحمل یا تولرانس در افرادی که به مدت طولانی این ماده را مصرف می‌کنند، به وجود می‌‌آید و این امر به این معناست که آنها هر بار برای رسیدن به اثرات مورد علاقه‌شان باید مقادیر بیشتری از این ماده را مصرف کنند که به
اعتیاد
می‌انجامد.

2- مصرف دوزهای بالای این ماده به بروز رفتارهای خشونت‌آمیز، اضطراب، اغتشاش شعور، بی‌خوابی و کاهش وزن می‌انجامد.

 3- مت‌آمفتامین باعث افزایش ضربان قلب و
فشار خون
می‌شود که به
سکته مغزی
و مرگ منجر می‌شود.

4- از سایر عوارض این دارو می‌توان به تشنج، مشکلات تنفسی،
بی‌نظمی ضربان قلب
، و بی‌اشتهایی مفرط اشاره کرد.

5-  مصرف درازمدت مت‌آمفتامین ممکن است به ابتلا به روانپریشی با علائم پارانویا یا بدگمانی، اختلال خلقی، هذیان فکری و توهمات ادراکی هم منتهی شود. برای مثال معتادان به این ماده ممکن است احساس کنند حشراتی روی پوست آنها می‌خزند، و در نتیجه پوست‌شان را تاحدی بخارانند که دچار زخم‌های باز و عفونت شود.

6-  یک مشکل دیگر در میان مصرف کنندگان این ماده عارضه دهانی مت  “Meth mouth” است. بسیاری از مصرف‌کنندگان دچار پوسیدگی دندان می‌شوند، که گرچه علت دقیق آن روشن نیست، اما تصور می‌شود به علت کاهش جریان خون به دندان ها و لثه‌ها، خشکی دهان و کاهش ترشح  بزاق ایجاد شود.

 مسمومیت و اووردوز

باید از نشانه‌های مصرف بیش از حد و مسمومیت این ماده آگاه بود، تا بتوان به سرعت درمان موثر را برای بیمار فراهم آورد. این نشانه‌ها عبارتند از:


از دست دادن هشیاری و
اغما
.
 تنفس سریع.
 
تشنج
و انقباضات عضلانی غیرقابل کنترل.
 گرمای بیش از حد بدن.
 ضربان قلب سریع یا نامنظم.
 درد قفسه سینه.

 خطر اووردوز با مت‌آمفتامین‌ در افرادی که چند ماده را همزمان مصرف می‌کنند، به شدت افزایش می‌یابد.  به خصوص ترکیب مت‌آمفتامین با GHB، الکل،
اکستازی
یا
ویاگرا
خطرناک است.

فردی را که دچار اووردوز با این ماده شده است باید به فوریت به اورژانس بیمارستان رساند، و گرنه ممکن است جان خود را از دست بدهد.

Centre for Addiction and Mental Health

کد خبر
63603

