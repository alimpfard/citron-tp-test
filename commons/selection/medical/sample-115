
به گزارش رویترز شیوع
دیفتری
در
ونژوئلا
باعث مرگ چندین نفر در سال گذشته شده و شیوع دیفتری به کاراکاس پایتخت این کشور هم رسیده است.

دیفتری زمانی شیوع گسترده‌ای در جهان داشت و یکی از علت‌های اصلی مرگ کودکان به شمار می‌رفت، اما اکنون به خاطر ایمن‌سازی عمومی به بیماری نادری در جهان بدل شده است.

ونزوئلا توانست در دهه ۱۹۹۰ دیفتری را مهار کند، اما در میانه سال ۲۰۱۶ این بیماری در ایالت جنگلی بزرگ بولیوار در این کشور دوباره ظاهر شد.

کمبود داروها و واکسن‌های ضروری، مهاجرت پزشکانی که حقوق کافی نمی‌گیرند و فروپاشی زیرساخت‌های بهداشتی شیوع بیماری‌های عفونی را آسان کرده است.

کمبود مواد غذایی، عدم دسترسی به آب پاک و تورم شدید نیز وضعیت را بدتر کرده است.

از طرف دیگر دولت درباره شیوع بیماری اطلاع‌رسانی چندانی نمی‌کند.

به گفته خولیو کاسترو، متخصص اپیدمیولوژی مقیم کاراکاس پایتخت ونزوئلا ناآگاهی مردم درباره دیفتری در شیوع بیشتر بیماری دخالت دارد.

دولت ونزوئلا که در ماه اکتبر گفته بود مورد ثابت‌شده‌ای از دیفتری در این کشور وجود ندارد، از آن موقع تاکنون ۲۰ مورد ثابت‌شده دیفتری و پنج مورد مرگ به علت آن را به سازمان جهانی بهداشت گزارش کرده است.

دولت می‌گوید یک برنامه بزرگ واکسیناسیون عمومی را انجام خواهد داد، اما به علت عدم انتشار داده‌ها درباره شیوع دیفتری نمی‌توان به تصویری کاملی شیوع این بیماری در این کشور رسید.

اخیراً ابتلا به دیفتری و مرگ یک مادر ۳۲ ساله مقیم کاراکاس هم اعلام شده است و به گفته کارشناسان ایالت‌های بیشتری هم ممکن است دچار شیوع دیفتری شوند.

کارشناسان می‌گویند کمبود شدید داروهای ضروری و واکسن‌های بر ضد بیماری‌های عفونی شایع ممکن است به افزایش موارد بیماری‌های
مالاریا
،
ذات‌الریه
و
سل
بینجامد.

در چنین وضعیتی ممکن است ونزوئلا با موارد بیشتر بیماری‌های عفونی و مرگ‌های بیشتر ناشی از آن‌ها و مهاجرت بیشتر پزشکان به خارج مواجه شود.

کد خبر
361620

