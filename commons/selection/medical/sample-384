
به گزارش خبرگزاری فرانسه کلینتون که در حاشیه "اجلاس رهبری دیابت در خاورمیانه و شمال آفریقا" سخن می‌گفت‌،‌اظهار کرد: "تا میانه این قرن میزان
دیابت
در
آمریکا
ممکن است به حد یک سوم کل جمعیت برسد."

او افزود: "اگر چنین وضعی رخ دهد، به طور تاثیرگذاری بهره‌وری اقتصاد را تخریب می‌شود و بار بزرگی بر هزینه‌های نظام مراقبت بهداشتی تحمیل خواهد کرد. با توجه به چنین شرایطی به گفته او، "تحمل این وضعیت برای هر کشوری سخت خواهد بود."

کلینتون گفت: "ما در آمریکا در حال حاضر 150 تا 160 میلیارد دلار برای هزینه‌های مستقیم این مشکل به شدت در حال افزایش می‌پردازیم."

به نظر می‌رسد دیابت که ناشی از ناتوانی بدن در سوخت و ساز قند است،‌ در کشور میهمان این اجلاس،
امارات متحده عربی
،‌ مشکل حتی بزرگتری باشد.

19.5 درصد جمعیت بومی این فدراسیون‌ امیرنشین‌های خلیج فارس در سال 2007 دچار دیابت بودند ،‌ و به این ترتیب این کشور از لحاظ شیوع دیابت در مقام دوم پس از جزیره کوچک نائورو قرار می‌گیرد، که 30.7 درصد جمعیت آن در همان سال دیابت داشتند.

پنج کشور عرب حاشیه خلیج فارس- امارات متحده عربی،‌
عربستان سعودی
،
کویت
،
بحرین
و
عمان
- در میان 10 کشور با بیشترین میزان شیوه دیابت هستند.
تونگا
در مقام ششم قرار می‌گیرد و به دنبال آن کشورهای
موریس
،
مصر
و
مکزیک
قرار دارند.

دکتر حنیف علی القاسم، وزیر بهداشت امارات در این اجلاس گفت: "این آمار تصویری هشداردهنده را ایجاد می‌کند.

به گفته قاسم، دیابت بیش از 13 درصد بودجه مراقبت بهداشتی کشورهای خاورمیانه و شمال آفریقا را می‌‌بلعد."

بر اساس آماری که در این اجلاس ارائه شد،‌در ناحیه خاورمیانه و شمال آفریقا (MENA) که 20 درصد جمعیت چاق هستند، 26.6 میلیون نفر به دیابت مبتلا هستند، و انتظار می‌رود شمار افراد دیابتی تا سال 2030 به 51.7 میلیون نفر برسد.

کد خبر
123170

