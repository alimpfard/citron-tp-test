
براساس گزارش ساينس الرت،‌ اين به آن معني است كه هيچ مورد جديد ابتلا به ويروس مهاجم
فلج اطفال
از آخرين مورد گزارش شده در 11 آگوست 2014 تا11 آگوست 2015 گزارش نشده‌است و اين نشان‌دهنده آن است كه مقامات بهداشت عمومي توانسته‌اند با موفقيت بخشي از جمعيت آفريقا را به گونه‌اي در برابر ابتلا به بيماري واكسينه كنند كه مانع از شيوع بيماري در كل آفريقا شوند.

با اين‌همه اين به آن معني نيست كه كل آفريقا از شر فلج اطفال خلاصي يافته‌است، هنوز افراد مبتلايي در اين قاره وجود دارند و ويروس فلج اطفال هنوز در
نيجريه
فعال است. با اين‌همه نيجريه نيز از 24 جولاي 2015 هيچ مورد جديد ابتلا به اين بيماري را گزارش نكرده‌است و انتظار مي‌رود مقامات اين كشور تا هفته‌هاي آينده از توقف شيوع ويروس خبر دهند. در اين صورت تنها دو كشور ديگر در سرتاسر جهان باقي خواهند ماند كه فلج اطفال در آنها شايع است:
پاكستان
و
افغانستان
.

به گفته
سازمان بهداشت جهاني
درصورتي كه در هفته‌هاي آينده مورد جديدي از ابتلا به فلج اطفال در نيجريه گزارش نشود، و در صورتي كه سازمان بهداشت جهاني در منطقه آفريقا براساس آمارها و تحقيقات دقيق دو سال پي‌در‌پي بدون ابتلا را گزارش كند، آفريقا توسط كميسيون منطقه‌اي آفريقا رسما قاره‌اي بدون فلج اطفال اعلام خواهد‌شد.

از زمان ريشه‌كن شدن آبله در سال 1977 بشر تلاش خود را براي ريشه‌كن سازي تمامي بيماري‌ها از سياره زمين آغاز كرده‌است و به واسطه برنامه‌هاي بهداشتي ويژه به نابودي كامل چندين بيماري از قبيل فلج اطفال نزديك شده‌است. 

کد خبر
304184

