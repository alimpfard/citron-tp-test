
به گزارش خبرنگار مهر، در سال‌های اخیر روند درمانی موسوم به «ایمن درمانی» برای بهبود بیماران سرطانی استفاده می‌شود.

اما محققان در گزارش اخیر خود اعلام کرده‌اند که دو بیمار مبتلا به
سرطان
پوست ملانوما دو هفته بعد از دریافت اولین دوز Opdivo و Yervoy، به دلیل بیماری قلبی جان خود را از دست داده‌اند.

یکی از بیماران یک زن ۶۵ ساله بود که به دلیل تپش شدید قلب و نارسایی عضو جان خود را از دست داد و دیگری مردی ۶۳ ساله بود که بعد از دو نوبت ایست قلبی ناگهانی درگذشت.

حمله قلبی
به دلیل انسداد جریان خون به قلب و آسیب به بافت اتفاق می‌افتد درحالی که در مورد ایست قلبی ناگهانی، تپش قلب به طور ناگهانی متوقف می‌شود.

طبق گزارش این محققان، دو داروی مشابه در بازار ممکن است موجب بروز خطرات مشابه شوند.

با این حال، نمونه‌های مربوط به آسیب قلبی بسیار غیرمعمول و کمتر از یک درصد است. به نظر می‌رسد این ریسک زمانی به بالاترین حد می‌رسد که این دو دارو همزمان با هم مصرف شوند.

البته محققان تاکید دارند این مشکلات نباید از مزایای این داروها برای بیماران سرطانی بکاهد.

کد خبر
351904

