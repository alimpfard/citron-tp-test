
به گزارش خبرگزاری فرانسه این هشدارها در مورد داروی مدیاتور (Mediator) داده شده است،‌ دارویی که برای افراد دچار اضافه وزن مبتلا به
دیابت
تجویز می‌شد، زیرا مهارکننده اشتها هم بود. این دارو از نوامبر 2009 به علت نگرانی از رابطه آن با مشکلات قلبی ممنوع شد.

وزیر بهداشت جدید
فرانسه
، خاویر برتران، در یک کنفرانس خبری گفت: "پیام ما به همه افرادی که مدیاتور را مصرف می کنند، این است که پزشک‌شان را ببینند، به خصوص افرادی که این دارو در چهار سال گذشته دست کم برای سه ماه مصرف کرده‌اند."

سازمان ایمنی داروی فرانسه، Afssaps، در بیانیه‌ای اعلام کرد: "تجزیه و تحلیل‌ها بوسیله کارشناسان همه‌گیری‌شنایی تخمین می‌‌زند که  از هنگام به بازار آمدن به داروی "بنفلورکس" - ماده موثر موجود در مدیاتور"- حدود 50 مورد مرگ و میر به آن قابل انتساب است.

این دارو در فرانسه که میلیون‌ها نفر از افراد آن را مصرف می‌کردند، در سال 2009 هنگامی با آسیب‌‌های دریچه قلب مربوط شد، ممنوع شد. این داور همچنین در
آمریکا
،
اسپانیا
و
ایتالیا
ممنوع شده است.

شرکت دارویی فروشنده این دارو، شرکت داروسازی Servier، تخمین‌ Afssaps را به عنوان "نظریه‌هایی که بر اساس تعمیم بنا شده‌اند"، رد می‌کند.

این شرکت گفت 2.5 درصد جمعیت عمومی مشکلات دریچه قلب دارند، و افرایش سن و دیابت احتمال این عارضه را بالا می‌برد.

این شرکت در بیانیه‌ای در روز سه‌شنبه اعلام کرد: "تنها مشاهده ساده مشکل دریچه در یک فرد دیابتی به معنای آن نیست که این عارضه ناشی درمان دارویی است که علت بسیار بسیاری نادری باقی می‌ماند."

ایرن فراشون، پزشکی که امسال بررسی هشداردهنده‌ای را در مورد این دارو منتشر کردگفت: "مدیاتور مسئول یک مصیبت پزشکی است."

او افزود که هیچ نیازی به وحشت‌زده شدن نیست، اما تخمین زد که از هر 2000 نفری که این دارو را مصرف می‌کنند، یک نفر در معرص خطر عوارض جدی قرار دارد.

فراشون گفت مقامات بهداشتی کشور علیرغم هشدارهای متعدد درباره تهدیدات این دارو برای دریچه‌های قلب، برای بیرون کشیدن این دارو از بازار بسیار دیر عمل کرده‌اند.

فراشون که تخمین می‌زند که 80 درصد این افراد دچار عارضه قلبی زن باشند، گفت: "من شخصا برخی از قربانیان را می‌شناسم، و شاهد مشکلاتی بوده‌ام که آنها تحمل کرده‌اند.برخی از این افراد مجبور شده‌اند جراحی قلب باز انجام دهند و مقدار زیادی دارو مصرف کنند."

به گفته Afssaps داروی مشابهی که بوسیله شرکت Servier ساخته شده بود، داروی ضداشتهای ایزومراید (Isomeride) در سال 1997 پس از آنکه آزمایش‌ها نشان داد خطر فشار خون را بالا می‌برد، از بازار خارج شود. این دارو چندین ادعای غرامت بر ضد شرکت سازنده دارو را باعث شد

کد خبر
120979

