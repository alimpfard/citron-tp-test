
براساس گزارش CNN، اين نوجوان كه با نام اختصاري JS شناخته مي‌شود، با آگاهي از مرگ زودهنگامي از دادگاه درخواست كرد كه اميد او را براي زندگي طولاني در آينده از بين نبرند و به او اجازه دهند پس از مرگ بدنش را منجمد كند.

اين نوجوان در روز هفدهم نوامبر 2016 از دنيا رفت، اما جزئيات راي موافق دادگاه عالي لندن مبني بر صدرو مجوز براي منجمد ساختن بدن اين نوجوان به تازگي منتشر شده‌است، زيرا دادگاه پوشش خبري اين رويداد را ممنوع اعلام كرده بود.

JS در درخواستش به دادگاه نوشته بود من تنها 14 سال سن دارم و نمي‌خواهم بميرم، اما مي‌دانم كه به زودي مي‌ميرم و فكر مي‌كنم منجمد كردن بدنم به شيوه زيست‌سرمايي فرصتي به من خواهد داد تا در آينده درمان شده و به زندگي بازگردم. من دوست ندارم زير خاك دفن شوم. مي‌خواهم زندگي طولاني داشته باشم و فكر مي‌كنم در آينده درمان بيماري من كشف خواهد شد و آيندگان مي‌توانند من را بيدار كنند، مي‌خواهم اين فرصت را داشته‌باشم.

پدر و مادر اين نوجوان از هم جدا شده‌اند و مادرش همواره از خواسته او پشتيباني كرده‌است اما پدر كه او نيز به سرطان مبتلا است با او مخالفت مي‌كرد، زيرا معتقد است حتي اگر دخترش 200 سال ديگه درمان شده و دوباره بيدار شود، نه اقوامي خواهد داشت و نه چيزي را به خاطر خواهد آورد و در وضعيت ناخوشايندي قرار خواهد گرفت، به ويژه اينكه دختري 14 ساله و بدون خانواده است و در آمريكا بيدار خواهد شد.

تكنيك منجمد‌سازي بدن به شيوه سرمازيستي به معني منجمد سازي بدن مرده با اميد امكان احياي آن در آينده‌هاي دور است. نظريه‌اي كه با انتقادهاي اخلاقي زيادي مواجه شده‌است و بحث و جدل‌هاي فراواني درباره جنبه‌هاي اخلاقي آن وجود دارد.

اين اولين مورد از چنين درخواست حقوقي بوده‌است كه تاكنون در دادگاه‌هاي انگلستان و ولز مطرح شده‌است. هزينه اين عمل كه در آمريكا انجام گرفته‌است، 46 هزار دلار بوده‌است كه توسط پدربزرگ و مادربزرگ JS تامين شده‌است.

بدن اين نوجوان در محفظه‌اي مملو از يخ خشك به ميشيگان آمريكا فرستاده شده‌است و پس از آن درون مخزني با دماي تحت كنترل رايانه قرار داده شده‌است تا توسط نيتروژن مايع منجمد شود. بدن در نهايت درون نگهداري طولاني مدت درون مخزني سرمازيستي قرار خواهد‌گرفت.

کد خبر
353068

