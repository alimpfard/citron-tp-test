
به گزارش خبرگزاری‌‌ها مدیر عامل گروه گروئننتال روز جمعه 31 سپتامبر گفت این شرکت از مادرانی که در دهه 1950 و 1960 این دارو را مصرف کردند و در نتیجه اثرات آن کودکان‌شان دچار نقائص هنگام تولد شدند، عذرخواهی می‌کند.

هرالد استاک گفت: "ما از شما به خاطر اینکه حدود 50 سال راهی برای ارتباطی انسانی با شما نیافتیم، طلب بخشایش می‌کنیم. ما از شما می‌خواهیم سکوت طولانی‌‌مدت ما را نشانه‌ای از بهت‌زدگی ما در برابر سرنوشت‌تان بینگارید."

استاک در شهر استولبرگ در غرب
آلمان
، محل استقرار این شرکت، سخن می‌گفت که در ان مجسمه‌ای برنزی به یادبود کودکان بی دست و پا به دنیا آمده بر اثر تالیدآمید، برپا شده است.

این مجسمه "کودک بیمار" نام دارد- نامی که گروه قربانیان آلمانی با آن مخالفند زیرا همه قربانیان تالیدامید اکنون بزرگسال هستند.  در زبان آلمانی این نام به معنای علاج  هست.

تالیدامید داروی آرامبخش قوی بود که با نام تجاری "کنترگان" Contergan  در آلمان فروخته شد. این دارو که برای زنان باردار عمدتا برای مقابله با تهوع صبحگاهی تجویز می‌شد، به موجی از نقائص جنینی در اروپا،
استرالیا
،
کانادا
و
ژاپن
انجامید.

تالیدامید در سال 1961 از بازار خارج شد و همچنین مشخص شد که این دارو باعث نقائص در چشم‌ها، گوش‌ها، قلب، اندام‌های تناسلی و اندام‌های داخلی جنین‌های در حال رشد می‌شود.

فردی آسبری، اهل لیورپول
انگلیس
پس از مصرف تالیدامید بوسیله مادرش بدون دست و پا به دنیا آمد. او که اکنون 52 سال دارد می‌گوید این عذرخواهی سال ها دیرتر از موقعش انجام شده است.

آسبری که عضو گروه  Thalidomide U.K، یک گروه حامی بازماندگان است، گفت: "مایه رسوایی است که 50 سال طول کشیده است تا این عذرخواهی انجام شود. من از این اعلام بهت‌زده هستم. گروئنتال سال‌ها اصرار ورزیده بود که هیچ اشتباهی مرتکب نشده است و از مذاکره با ما خودداری کرده بود."

آسبری گفت این شرکت داروسازی نه تنها باید از افراد مبتلا بلکه از خانواده‌‌های‌شان هم عذرخواهی کند. به گفته او این شرکت غرامت هم باید پرداخت کند.

آسبری و بازماندگان انگلیسی دیگر در طول سال‌ها از بنیادی که بوسیله توزیع‌کننده بریتانیایی تالیدامید ایجاد شده است، پول‌های دریافت کرده‌اند. اما گروئننتال تا به حال حاضر نشده بود در این باره مصالحه کند.

گروئننتال در سال 1972- 11 سال پس از توقف فروش دارو- یک دادخواهی در این باره را پذیرفت و تاسف خود را درباره قربانیان ابراز کرد. اما این شرکت‌‌ برای دهه‌‌‌‌ها از پذیرش مسئولیت قانونی طفره رفت، و اعلام کرد همه
کارآزمایی‌های بالینی
لازم را در آن زمان انجام داده است.

استاک در اعلامیه روز جمعه دوباره بر این موضع پافشاری کرد و گفت: "هنگامی که داروی کنترگان تولید شد، گروئننتال بر اساس دانش علمی در دسترس در آن زمان عمل کرد و همه استانداردهای صنعتی را برای آزمایش داروهای جدید که در دهه 1950 و  1960 شناخته شده بودند، رعایت کرد."

یک گروه قربانیان آلمانی نیز عذرخواهی شرکت را هم ناکافی و هم دیرهنگام خواند.

ایلونکا استربیتز، سخنگوی انجمن قربانیان کنترگان، گفت: "این عذرخواهی کمکی به زندگی روزمره ما نمی‌:ند. ما نیاز به چیزهایی دیگر داریم."

استربیتز کفت مصالحه سال 1970 در آلمان به ایجاد یک بنیاد 150 میلیون یورویی برای حدود 3000 قربانی آلمانی انجامید، اما با توجه به امید به زندگی 85 سال برای این افراد، این مقدار پول کافی نیست. در بسیاری از کشورها هنوز قربانیان در انتظار پرداخت غرامت بوسیله گروئننتال یا توزیع‌‌کننده‌های محلی‌اش هستند.

کد خبر
183253

