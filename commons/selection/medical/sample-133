
به گزارش خبرگزاری فرانسه به گفته پژوهشگران آمریکایی هر پنج نفر یک نفر ممکن است زمانی به
بیماری افسردگی عمده
مبتلا شود، اما حدود یک سوم از این مبتلایان به داروهای ضدافسردگی مقاومت نشان می‌دهند.

پژوهشگران در دانشگاه راکفلر در نیویورک به بررسی تاثیر پرمصرف‌ترین داروهای ضدافسردگی، مهارکننده‌های انتخابی بازجذب سروتونین یا SSRI در صورت مصرف هم زمان با
داروهای مسکن ضدالتهابی
ایبوپروفن،
آسپیرین
و ناپروکسن پرداختند.

برخی از مشهورترین داروهای ضدافسردگی در خانواده SSRI قرار می‌گیرند، از جمله پروزاک، پاکسیل و زولوفت.

این پژوهشگران در تجربه بر روی موش‌ها میزان مولکول‌های پروتئینی پیام دهنده سلولی به نام سایتوکاین‌ها را که بوسیله داروهای SSRI افزایش می‌یابد، اندازه‌گیری کردند، و دریافتند که داروهای ضدالتهابی با این عمل مقابله می‌کنند.

سپس آنها داده‌های به دست آمده از بزرگترین بررسی در مورد مصرف داروهای ضدافسردگی در انسان‌ها در آمریکا، بررسی STAR*D بر روی 4000 بزرگسال را هفت سال تحت درمان با این داروها بودند، و در 2006 منتشر شده بود، مورد تجزیه و تحلیل قرار دادند.

پژوهشگران راکفلر دریافتند که  54 درصد بیمارانی که داروهای ضددرد ضدالتهابی هم مصرف می‌کردند، به درمان با داروی ضدافسردگی پاسخ نداده بودند، در حالی که این رفم در میان بیمارانی که از این داروهای ضدالتهابی مصرف می‌کردند، تنها 40 درصد بود.

جنیفر وارنر- اشمیت یکی از پژوهشگران گفت: "سازوکار زمینه ساز این اثر هنوز کاملا مشخص نیست. با این وجود نتایج ما، با وجود میزان بالای مقاومت به دارو در بیماران افسرده‌ای که SSRI مصرف می‌کنند، ممکن است کاربرد عمده‌ای در درمان بیماران داشته باشد.

این یافته‌ها به خصوص در مورد بیمارانی که هم برای درد مزمن و هم برای افسردگی تحت درمان هستند، اهمیت خواهد داشت.
پل گرینگارد یکی دیگر از این پژوهشگران گفت: "بسیاری زا افراد سالمند که دچار افسردگی هستند، دچار آرتریت (التهاب مفاصل) و سایر بیماری‌هایی هستند که آنها را مجبور می‌کند هم داروی ضدافسردگی و هم داروی ضدالتهابی مصرف کنند."

"یافته‌های ما بیانگر آن است که پزشکتان باید به دقت سود وزیان ادامه درمان با داروهای ضدالتهابی در بیمارانی که داروهای ضدافسردگی دریافت می‌کنند، را بسنجند."

بررسی‌های قبلی نشان داده بودند که داروهای ضدالتهابی در واقع ممکن است تاثیربخشی دو گروه داروی ضدافسردگی دیگر، که کمتر مورد استفاده‌اند، ضدافسردگی‌های سه‌حلقه‌ای و ضدافسردگی‌های نورآدرنرژیک را تقویت کنند.

کد خبر
133627

