
اما این روزها اعلام می‌شود، آدامس جویدن به هضم غذا کمک می‌کند و حتی آدامس‌های ضدپوسیدگی دندان هم تولید شده‌است.

البته باید گفت که مصرف یک تا ۲ آدامس در روز متعادل است و مصرف بیش از آن می‌تواند مشکلات گوارشی به همراه داشته باشد.

بی شک، جویدن آدامس پدیده ای منحصر به انسان های امروزی نیست.یافته های کارشناسان نشان می‌دهد که یونانی ها نخستین کسانی بودند که ماده به دست آمده از درخت ماستیک را پس از ترکیب با موم عسل به عنوان آدامس مورد استفاده قرار می دادند. 

طبق آخرین آمار غیررسمی، مصرف سالانه آدامس در کشور حدود 45هزار تن است، اما نکته قابل تامل در این میان، واردات سالانه 50 هزار تنی انواع آدامس به کشور در کنار 6500 تن تولید داخلی آدامس است.

البته میزان واردات آدامس به کشور بیش از نیاز و مصرف داخلی است و همچنین بیش از 80 درصد از آدامس‌های تولید داخل نیز به کشورهایی چون افغانستان، عراق و تاجیکستان صادر می شود. باید گفت بازار قاچاق آدامس به  ایران هم بسیار داغ است و  بیش از 80 درصد آدامس های قاچاق را آدامس های تقلبی و تاریخ مصرف گذشته تشکیل می‌دهند.

در حال حاضر 50 بازار اصلی آدامس در جهان وجود دارد و ارزش بازار جهانی آدامس حدود21میلیارد دلار برآورد می‌شود.

کد خبر
51209

