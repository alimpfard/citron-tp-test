
به گزارش رویترز بر اساس گزارشی که "طرح بین‌المللی کنترل دخانیات" (ICTP) منتشر کرده است،
هند
علیرغم امضای "پیمان جهانی کنترل دخانیات" و قوانین متعدد ضددخانیات و محیط‌های عاری از دود سیگار، نتوانسته‌است این قوانین را به طور موثر اجرا کند، و مردم این کشور در معرض اعتیاد به دخانیات و آسیب‌های آن به سلامت باقیمانده‌اند.

جفری فونک، استاد روانشناسی دانشگاه واترلوی کانادا و یکی از نویسندگان این گزارش می‌گوید: "هند در مقایسه با بسیارز از کشورهای جهان از سال 2003 در مسیر وضع مقررات کنترل دخانیات فعال بوده است، اما این مقررات وضع‌شده به نتایج مطلوب- از لحاظ کاهش مصرف دخانیات و ترغیب به ترک آن نینجامیده است."

در نتیجه به نوشته این گزارش از جمعیت 1.2 میلیارد نفری هند، حدود 275 میلیون نفر در حال حاضر دخانیات مصرف می‌کنند.

آسیب ناشی از دخانیات مسئول تقریبا نیمی از موارد همه
سرطا‌
ن‌ها در میان مردان و یک چهارم همه سرطان‌ها در میان زنان، و همچنین علت عمده بیماری قلبی و ریوی در هند است.

این گزارش می‌‌افزاید که همه‌گیری مصرف دخانیات در هند نیاز به توجه فوری دارد، و گرنه تا سال 2020 بیش از 1.5 نفر هندی در سال به علت مصرف دخانیات خواهند مرد.

سازمان جهانی بهداشت
می‌گوید انتظار می‌رود در سراسر جهان شمار موارد مرگ ناشی از دخانیات از حدود 6 میلیون مورد در سال در حال حاضر در سال 2030 به 8 میلیون مورد در سال برسد.

تحقیق ITCP در هند شامل مصاحبه رودرو با 8000 مصرف‌کننده دخانیات و 2400 نفر که دخانیات مصرف نمی‌کردند، در چهار ایالت هند- بیهار، مادهیا، پرادش، ماهارشترا و بنگال غربی بود.

مصرف به اصطلاح توتون بی‌دود- شامل فراورده‌های جویدنی محلی با نام‌های گوناگون مانند گوتخا، زردا، پان ماسا و خاینی-  شایع‌تری شکل استفاده از توتون در هند است و بسیاری از مردان و زنان فقرتر این شیوه مصرف را به کشیدن سیگار یا بیندیس- سیگارهای کوچک، ارزان تولیدشده در محل را ترجیح می‌دهند.

از جمله یافته‌های مهم گزارش ITCP در هند این است که با اینکه بسیاری از سیگاری‌ها و مصرف‌کنندگان توتون می‌گفتند که از خطرات بهداشتی کارشان آگاهند، فقط نسبت کوچکی از آنها می‌گفتند که می‌خواهند ترک کنند.
تا 94 درصد افراد سیگاری و تا همین حدود از مصرف‌کنندگان فرآورده‌های بی‌دود در این نظرخواهی گفتند که برنامه‌ای برای ترک ندارند.

این بررسی همچنین نشان داد که تا 81 درصد سیگاری‌های و تا 87 درصد از مصرف‌کنندگان توتون بی‌دود از اینکه معتاد هستند، ابراز تاسف می‌کنند، و بیش زا 90 درصد از مصرف‌کنندگان دخانیات و افرادی که دخانیات مصرف نمی‌کنند، در هر چهار ایالت مورد بررسی درباره سیگار کشیدن و دخانیات دیدگاه منفی دارند.
این گزارش می‌گوید با وجودی که هند در 10 سال گذشته در اعمال مقررات ضددخانیات پیشگام بوده است، این مقررات چندان اعمال نمی‌شوند، و مقررات مربوط به مکان‌های عاری از دود سیگار نیز فراگیر نیستند، و بالاخره اینکه دخانیات در این کشور نسبتا اررزان است.

کد خبر
230811

