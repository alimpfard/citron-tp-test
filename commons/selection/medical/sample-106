
به گزارش رویترز وزیر بهداشت ژاپن اعلام کرد دولت می‌خواهد هنگام میزبانی‌اش برای مسابقات المپیک
توکیو
۲۰۲۰ در مکان‌های عمومی در پایتخت ریشه‌کن کند؛ اما سیگار کشیدن در
ژاپن
عادتی چنان ریشه‌دار است که در یکی از ساختمان‌های فرعی وزارت بهداشت هنوز یک ماشین خودکار فروش سیگار وجود دارد.

کمیته بین‌المللی المپیک (IOC)
«عاری از سیگار بودن» بازی‌های المپیک را الزامی می‌داند و همه شهرهای که اخیراً میزبانی المپیک را به عهده داشته‌اند، مقرراتی برای ممنوع کردن سیگار کشیدن در مکان‌های دربسته و فضاهای عمومی محصور ازجمله رستوران‌ها و کافه‌ها تصویب کرده‌اند.

بر اساس قوانین فعلی ژاپن از رستوران‌ها و سایر مکان‌های عمومی خواسته می‌شود با برپا کردن موانع یا ایجاد محل‌های جداگانه برای افراد سیگاری و غیر سیگاری، قرارگیری در معرض دود سیگار محیطی را کم کنند، اما برای عدم رعایت این توصیه‌ها مجازاتی تعیین نکرده است.

افراد را می‌توان دید که حتی در محوطه‌های مدرسه‌ها و بیمارستان‌ها سیگار روشن می‌کنند.

یک سازمان غیردولتی به نام «جامعه کنترل دخانیات ژاپن می‌گوید وضعیت پیشگیری از استنشاق دود سیگار محیطی در ژاپن سطح وضعیت یک کشور درحال‌توسعه است.

یاسوهیسا شیوزاکی، وزیر بهداشت ژاپن می‌گوید قصد دارد لایحه‌ای برای پیشگیری از استنشاق دود سیگار محیطی به پارلمان تقدیم کند.

او گفت: «
سازمان جهانی بهداشت
گزارش می‌دهد که اقدامات ژاپن برای جلوگیری از استنشاق دود سیگار محیطی در میان بدترین‌ها در جهان است.»

اما سخت‌تر کردن مقررات با مخالفت شدید صاحبان رستوران‌ها مواجه است که از تأثیر آن بر کسب‌وکارشان هراس دارند.

میزان‌های سیگار کشیدن در ژاپن به علت آگاهی بیشتر بهداشتی و بالا رفتن قیمت سیگار کاهش یافته است و در حال حاضر فقط حدود ۳۰ درصد مردان و ۷.۹ درصد زنان در این کشور سیگار می‌کشند.

هنوز محتوای لایحه ضد سیگار پیشنهادی وزارت بهداشت به پارلمان روشن نیست، اما مقامات می‌گویند برگزاری‌های بازی‌های المپیک فرصت خوبی است تا این مشکل بهداشتی حل شود.

کد خبر
360622

