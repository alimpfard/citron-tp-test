
به گزارش رویترز درمان
هپاتیت
C که حدود ۱۵۰ میلیون نفر را در سراسر جهان مبتلا می‌کند، و حدود نیم میلیون نفر را در سال می‌کشد، با ورود داروهای ضدویروسی جدید، ازجمله داروی سوالدی (Sovaldi) ساخت شرکت گیلئاد به کلی دگرگون شده است.

این فرآورده‌ها می‌توانند هپاتیت C را علاج کنند، اما تهیه آن‌ها با قیمت‌های کنونی‌شان در کشورهای غربی - یک قرص سوالدی در آمریکا قیمتی ۱۰۰۰ دلاری دارد- در حد توانایی مالی بیماران در کشورهای فقیر نیست.

ماری- پل کینی، معاون دبیر کل سازمان جهانی بهداشت دراین‌باره گفت: «بااینکه تلاش‌های برای کاستن قیمت این داروها برای کشورهای کم‌درآمد انجام‌شده است، بدون راهبردهای یکسان برای مناسب‌تر کردن قیمت آن‌ها در سطح جهان، امکان بالقوه به دست آمدن مزایای بهداشتی به‌طور قابل‌توجهی کاسته خواهد شد.»

بااینکه گیلئاد قیمت دارویش را برای چندین کشور کم‌در‌آمد کاهش داده است، فعالان بهداشتی می‌گویند باید کارهای بیشتری برای تضمین دسترسی جهانی به این داروها ازجمله در کشورهای با درآمد متوسط انجام داد.

دولت‌ها در سراسر جهان از فهرست مدل داروهای ضروری سازمان جهانی بهداشت که هر دو سال یک‌بار روزآمد می‌شود، برای تعیین درمان‌هایی که باید در دسترس مردم قرار دهند، استفاده می‌کنند. آخرین نسخه این فهرست که روز جمعه ۸ مه (۱۸ اردیبهشت) شروع شد، شامل چندین داروی جدید برای
سرطان
و
سل
مقاوم به چند دارو است.

کد خبر
294478

