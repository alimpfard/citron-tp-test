
براساس گزارش گاردين، واكسن GLS-5700 در آزمايشي باليني با حضور 40 انسان سالم مورد استفاده قرار خواهد گرفت تا اولين قدم در مسير ايمن‌سازي انسان‌ها در برابر
ويروس زيكا
برداشته‌شود، بيماري كه سازمان بهداشت جهاني در فوريه 2016 به واسطه ابتلاي تعداد زيادي از انسان‌ها به آن وضعيت اضطراري بهداشت جهاني اعلام كرد.

اين واكسن توسط شركت دارويي آمريكايي اينوويو ساخته شده‌است و عملكرد آن تحريك سيستم ايمني بدن براي دفاع از خود در برابر ويروس زيكا است. قطعاتي مصنوعي از يك دي‌ان‌اي آلوده به درون پوست بدن تزريق مي‌شوند و سلول‌هاي تي‌شكل سيستم ايمني بدن را تحريك مي‌كنند تا توليد آنتي‌بادي و مبارزه با عفونت را آغاز كنند.

تا ماه مي سال 2016 نزديك به 58 كشور و منطقه از ادامه يافتن انتقال ويروس زيكا گزارش دادند و به نظر مي‌رسد روند شيوع اين ويروس رو به افزايش گذاشته‌است.

البته بايد به اين موضوع نيز اشاره كرد كه آغاز آزمايش‌هاي باليني واكسن زيكا به معني آن نيست كه تضميني براي ايمن‌سازي انسان‌ها در برابر اين ويروس وجود دارد. اين واكسن تاكنون روي حيوانات كوچك و بزرگ با موفقيت مورد آزمايش قرار گرفته‌استاما انجام آزمايش‌هاي باليني انساني مي‌تواند چندين سال به طول بيانجامد تا ايمن بودن اين درمان به اثبات برسد.

با اين همه شركت اينوويو تنها شركتي نيست كه در زمينه ساخت واكسن زيكا تلاش مي‌كند. شركتي هندي به نام بارات بيوتك و شركتي فرانسوي به نام سانوفي‌سا نيز در كنار ده‌ها مركز و موسسه دولتي و خصوصي ديگر درحال مطالعه روي واكسن زيكا هستند.

کد خبر
337779

