
به گزارش رویترز  شرکت آمریکایی 
تایسون فودز اعلام کرده است که وعده«بدون
آنتی‌بیوتیک
برای همیشه» را برای همه فراورده‌های گوشت مرغ با برند این شرکت عملی خواهد کرد.
 این شرکت قبلا مصرف آنتی‌بیوتیک را در تولید جوجه کبابی کنار گذاشته بود.

این موج از سال ۲۰۱۴ در آمریکا با کنار گذاشتن آنتی‌بیوتیک در پرورش مرغ‌ها بوسیله شرکت پردو چیکنز و فروشگاه‌های زنجیره‌ای فست‌فود »چیک فیل ای» شروع شد و بعد  مک‌دونالد، فروشگاه‌های زنجیره‌ای وال‌مارت و سایر شرکت‌ها از این روند پیروی کردند.

این تغییر مواضع به دنبال هشدارهای مقامات بهداشتی درباره مقاومت به آنتی‌بیوتیک‌ها و قطعنامه سپتامبر ۲۰۱۶ مجمع عمومی سازمان ملل است که در آن دولت‌ها قول اقدامات هماهنگ‌شده برای جلوگیری از مصرف بیش‌از‌اندازه این داروها را داده بودند.

لنا بروکس، یک فعالان در زمینه سیاست‌های غذایی در «شورای دفاع از منابع طبیعی» (NRDC) - یک سازمان غیرانتقاعی مدافع محیط زیست- گفت:‌«ما شاهد تقاضاهای مصرف‌کنندگان برای عرضه گوشت‌هایی که 
به طور مسئولانه تولید شده باشند، هستیم.»

با وجود گستردگی این گرایش نباید درباره آن اغراق کرد. در حالیکه تخمین زده می‌شود ۴۰ تا ۵۰ درصد از گوشت مرغ در آمریکا عاری از آنتی‌بیوتیک شده باشد، این درصد درباره سایر گوشت‌ها پایین‌تر است.

به علاوه چند شرکت با سهم عمده در بازار هنوز در برابر این تغییر مقاومت می‌کنند، برای مثال NRDC در حال حاضر به شرکت جوجه سوخاری کنتاکی  از لحاظ خط مشی‌اش درباره مصرف  آنتی‌بیوتیک‌ها در پرورش مرغ نمره صفر می‌دهد.


چرا در دام‌پروری از آنتی‌بیوتیک استفاده می‌شود؟


کد خبر
365229

