
به گزارش ایلنا، به نقل از «وب‌دا» محمود نبوی گفت: تزریق واکسن
آنفلوانزا
به گروه‌های پرخطر مانند بیماری‌های خاص از قبیل دیالیزی، پیوندی،
تالاسمی
، برونشیتی، شیمی درمانی و بیماران دیابتی که انسولین تزریق می‌کنند، توصیه می‌شود.

نبوی با اشاره به این که واکسن آنفلوانزای فصلی، تعداد دفعات و شدت بیماری را کاهش می‌دهد، خاطرنشان کرد: امسال گروه‌های پرخطر از طریق وزارت بهداشت واکسینه می‌شوند.

معاون بیماری‌های واگیردار اظهار داشت: افرادی که به تخم‌مرغ حساسیت دارند، نباید واکسن آنفلوانزای فصلی را دریافت کنند.

وی با بیان این که مشکلی برای تأمین واکسن در کشور وجود ندارد، تأکید کرد: با توجه به این که در آستانه فصل سرما هستیم، این اقدامات پیشگیرانه برای تزریق واکسن آنفلوانزای فصلی به افرادی توصیه می‌شود که جزو گروه‌های پرخطر هستند.

نبوی افزود: بقیه مردم می‌توانند واکسن آنفلوانزای فصلی را با توصیه پزشک متخصص و داروخانه‌ها دریافت کنند.

کد خبر
117823

