
به گزارش خبرنگار مهر، محققان دریافته‌اند که آنتی اکسیدان متداول موسوم به pyrroloquinoline quinine (PQQ) که در خاک و بسیاری از مواد خوراکی نظیر
کیوی
و همچنین شیرسینه انسان یافت می شود، از موش‌ها در مقابل بیماری کبدی حفاظت می‌کند.

محققان متوجه شدند زمانی که به موش‌های مادر چاق در طول بارداری و شیردهی PQQ داده شد، نوزاد آنها در مقابل ابتلا به علائم
کبد چرب
مصون بود.

محققان موش‌ها را قبل از بدنیا آوردن نوزادشان با رژیم غذایی پرچرب به سبک غرب تغذیه کردند که منجر به تولد نوزادی با احتمال بالای ابتلا به کبد چرب غیرالکلی شد. در طول ۲۰ هفته، دانشمندان در آب آشامیدنی هردو گروه آزمایشی PQQ افزودند.

کارن جونشر، سرپرست تیم تحقیق، در این باره می‌گوید: «ما دریافتیم نوزادان متولدشده از مادران چاق در طول زندگی‌شان در معرض بیشتر ابتلا به کبدچرب غیرالکلی بودند و در حقیقت یک سوم کودکان چاق زیر ۱۸ سال مبتلا به کبدچرب تشخیص داده نشدند.»

وی در ادامه توضیح داد: «ما متوجه شدیم دادن آنتی اکسیدان طبیعی به مادران در طول بارداری و شیردهی می‌تواند از ابتلای نوزاد به کبدچرب غیرالکلی پیشگیری کند.»

کد خبر
361045

