

به گزارش خبرنگار مهر، محققان دانشگاه ایالتی اوهایو عنوان می‌کنند
چاقی
دوران کودکی تنها به دلیل ژن، رژیم غذایی ناسالم و فعالیت خیلی کم نیست بلکه احتمالا تلفیق چندین فاکتور پیچیده عامل بروز چاقی است.

یوما اِنلی، سرپرست تیم تحقیق، در این باره می‌گوید: «عوامل متعددی در چاقی نقش دارند که یکی از آنها می‌تواند مصرف مداوم آنتی‌بیوتیک در سنین پایین باشد. داده‌های بیولوژیکی و آماری ما نشان می‌دهد که احتمالا این ارتباط وجود دارد.»

در این مطالعه، محققان تعداد دفعات آنتی‌بیوتیک تجویزی در طول دو سال اول زندگی کودک را بررسی کردند و سپس آنها را تا سن ۵ و ۱۰ سال پیگيری کردند تا از میزان چاقی‌شان مطلع شوند.

به گفته اِنلی، «ما متوجه شدیم برخی از انواع آنتی‌بیوتیک‌ها تاثیر کمتری بر اضافه وزن دارند.»

با این حال، محققان همچنین در حال انجام مطالعات و تحقیقات تکمیلی هستند اما تاکید می‌کنند که رژیم غذایی مملو از قندهای تصفیه شده، غلات فرآوری شده و چربی زیاد در کنار عدم تحرک فیزیکی و ورزش از عوامل پرخطر اضافه وزن در کودکان هستند.

کد خبر
345588

