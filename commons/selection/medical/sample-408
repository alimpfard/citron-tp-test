
به نوشته پایگاه اینترنتی فرانسوی زبان تاپ سانته، براساس نتایج این مطالعه محققان دانشگاه نورث وسترن که در مجله پزشکی Translational Psychiatry منتشر شده است، با این آزمایش جدید می‌توان افراد افسرده را به راحتی تشخیص داد.

این آزمایش تا 80 درصد قابل اطمینان است و افرادی را که حتی خودشان از
افسردگی
شان اطلاعی ندارند، تشخیص می‌دهد.
به گفته محققان با این آزمایش همچنین می‌توان تشخیص داد که چه کسی به رفتار درمانی، که یکی از درمان‌های رایج و موثر افسردگی است، پاسخ مطلوبی می‌دهد و حتی می‌توان میزان اثر درمان را در فرد بیمار اندازه گیری کرد.

در این آزمایش، غلظت مولکول های آر.ان.ای. (RNA) یا اسید ریبونوکلیئیک خون اندازه گیری می‌شود. برای ارزیابی افسردگی، میزان غلظت این مولکول‌ها در خون افراد افسرده با میزان غلظت آن در افراد غیرافسرده مورد مقایسه قرار گرفت.

آن‌ها در این مطالعه برای بررسی صحت این آزمایش، آزمایش خون 32 فرد بزرگسال را که دچار افسردگی بودند، با آزمایش خون 32 فردی که اختلالات روانی نداشتند، مقایسه کردند.

کد خبر
272316

