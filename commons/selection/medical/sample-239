
براساس گزارش Cnet، اولين احساس پس از به زمين افتادن يك خوراكي مورد علاقه اضطراب و پشيماني است كه تقريبا در ميان تمامي انسان‌ها مشترك است. در اين شرايط اولين كاري كه به ذهن هركسي مي‌رسد اين است كه پيش از پنج ثانيه ماده خوراكي را از روي زمين بردارد زيرا بر اساس قانون پنج ثانيه اگر ماده خوراكي براي كمتر از پنج ثانيه روي زمين بيافتد، خوردن آن مشكلي نخواهد داشت.

اكنون محققان دانشگاه روتگرز در پژوهشي جديد ثابت كرده‌اند كه اين قانون كاملا بي‌اساس است. به گفته دونالد شافنر، باور عمومي از قانون پنج ثانيه اين است كه اگر غذايي كه روي زمين افتاده را به سرعت برداريد،‌ آلوده نمي‌شود زيرا باكتري‌ها براي منتقل شدن به غذا به زمان نياز دارند،‌اما اين باور ساده‌انگاري شديد اين واقعيت است كه باكتري‌ها در لحظه مي‌توانند غذا را آلوده كنند.

محققان براي اثبات اين واقعيت سطوح مختلفي را كه به باكتري‌هاي متفاوت آلوده بودند،‌ آماده كردند و مواد غذايي را روي اين سطوح انداختند و مشاهده كردند كه سرعت انتقال باكتري‌ها از 1.5، 30 تا 300 ثانيه متغيير است. دانشمندان مجموعه 2560 آزمايش مشابه را انجام داند.

نتايج نشان داد سرعت انتقال باكتري به غذاهاي مرطوب سريعتر از غذاهاي خشك است و همچنين باكتري‌ها از روي سطوح سختي مانند سطوح فلزي سريعتر از فرش به مواد غذايي منتقل مي‌شوند. سرعت انتقال باكتري از چوب به غذا متفاوت بوده و به وضعيت سطح و غذا بستگي دارد و باوجوداينكه تماس‌هاي طولاني باعث انتقال بيشتر باكتري مي‌شود، اما هيچ راهي براي جلوگيري از انتقال وجود ندارد و غذا در هر صورت آلوده مي‌شود.

کد خبر
346204

