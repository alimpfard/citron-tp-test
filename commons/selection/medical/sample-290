
صمد کریمی گفت: براساس سیاست‌های
بانک مرکزی
درتامین ارز برای اقلام نوزده گانه مصارف خدماتی، ارز بیماران بدون هیچ محدودیتی درهمه بانک‌های عامل تامین می‌شود.

نماینده بانک مرکزی در مرکز مبادلات ارزی افزود: برای بیمارانی که تاییدیه شورای عالی پزشکی دارند، ارز به نرخ مرجع (1226تومان) تامین می شود و متقاضیانی که این تاییدیه را ندارند، با نرخ مبادله ای ، ارز می‌گیرند.

کریمی همچنین از پرداخت بیش از 83 میلیون دلار ارز برای دانشجویان غیر بورسیه (فوق لیسانس و بالاتر) در کمتر از دو ماه اخیر خبر داد.

وی با اشاره به اینکه بانک مرکزی اسکناس ارزی مورد نیاز بانک تجارت را فراهم کرده است ، گفت: بانک تجارت در حال جمع بندی تقاضاها برای پرداخت ارز دانشجویان بورسیه است.

کریمی از تامین ارز برای بیش از ده هزار تقاضای واحد تولیدی در بیش از دو ماه فعالیت مرکز مبادلات ارزی خبر داد.

سخنگوی مرکز مبادلات ارزی کشور گفت: نرخ مبادله ای هر دلار امروز در این مرکز با 6 ریال کاهش به 24 هزار و 582 ریال و قیمت هر یورو هم با 55 ریال کاهش به 31 هزار و 716 ریال رسید.

 

کد خبر
193991

