
به گزارش خبرگزاری فرانسه به نقل از وب‌سایت سازمان غذا و داروی آمریکا مقادیری از ماده "دی‌ایزوسیل فتالات" (DIDP) که برای ساختن پلاستیک‌های انعطاف‌پذیر مورد استفاده قرار می‌‌گیرد، در سوسپانسیون آموکسی‌سیلین و کلاوولینیت پتاسیم که به نام تجاری آگمنتین فروخته می‌شود، در
چین
یافت شده است.

به شرکت گلاکسو دستور داده شده است که به طور فوری فروش این
آنتی‌بیوتیک
را متوقف کند و داروهایی را که قبلا وارد بازار شده است، جمع آوری کند.

هفته گذشته
هنگ کنگ
دستور استرداد داروی آگمنتین را پس از آزمایش‌هایی که نشاندهنده آلودگی این شربت آنتی‌بیوتیکی کارخانه فرانسوی شرکت گلاکسو به مقادیر غیرمجازی DIDP بود، صادر کرد.

این شرکت داروسازی آخرین شرکتی است که در وحشت درباره آلودگی مواد غذایی با مواد پلاستیک‌سازی گرفتار شده است، در هفته‌های اخیر هنگ کنگ چندین نوشابه تایوانی را پس از  اینکه آزمایش‌ها نشان‌دهنده آلودگی آنها به یک ماده پلاستیکی دیگر بود، از بازار جمع آوری کرد.

تایوان نیز دستور یک استرداد بزرگ مواد غذایی را که از جمله شامل حدود نیم میلیون بطری نوشابه ورزشی و آب میوه می‌شود، به خاطر ترس از آلودگی به  این ماده شیمیایی مورد استفاده از در پلاستیک‌سازی، صادر کرده است.

کد خبر
138115

