
به گزارش رویترز با توجه به ظهور ابرمیکروب‌های مقاوم به
آنتی‌بیوتیک‌
های خط آخر در سال گذشته، این باکتری‌های مقاوم به‌طور فزاینده‌ای به عنوان تهدیدی برای پزشکی مدرن در نظر گرفته می‌شوند.

بر اساس مقاله‌ای که در سال ۲۰۱۶ در ژورنال Review on Antimicrobial Resistance  منتشر شد، عفونت‌های نوزادی مقاوم به آنتی‌بیوتیک در
هند
هر سال جان ۶۰۰۰۰ نوزاد را می‌گیرند.

مقامات هندی می‌گویند که این راهنما که به وسیله سازمان مرکزی پژوهش پزشکی هند، شورای پژوهش پزشکی هند (ICMR)، منتشر شده است و حاوی دستوراتی را درباره مصرف، دوز و مدت درمان با آنتی‌بیوتیک‌ها است تابه‌حال به ۲۰ بیمارستان فرستاده شده است.

کامینی والیا، معاون رئیس ICMR دراین‌باره گفت:‌«هدف از انتشار این دستورالعمل این است که شیوه تجویز آنتی‌بیوتیک‌ها تغییر کند.»

والیا افزود: «آموزش پزشکان درباره مصرف آنتی‌بیوتیک تابه‌حال محدود به چیزی بوده است که نمایندگان شرکت‌های دارویی به آنان گفته‌اند. برخی بیمارستان‌ها دارای راهنماهای تجویز آنتی‌بیوتیک هستند، اما اغلب آن‌ها فاقد چنین دستورالعمل‌هایی هستند.»

به گفته مقامات این دستورالعمل که کارشناسان ارشد پزشکی از سراسر هند در تدوین آن دخیل بوده‌اند، پس از آغاز رسیدن بازخوردها از بیمارستان‌ها مورد تجدیدنظر قرار خواهد گرفت و نسخه جدید آن منتشر خواهد شد.

بیمارستان‌های هند در چند سال گذشته، مواردی از عفونت‌های مقاوم به آنتی‌بیوتیک‌های خط آخر کارباپنم و کولیستین را در واحدهای مراقبت ویژه‌شان گزارش کرده‌اند.

تهدید
ابرمیکروب‌
های مقاوم به دارو مقامات را واداشته است که پیام‌های عمومی آگاهی‌بخش را در کانال‌های رادیویی دولتی منتشر کنند و بیماران از مصرف بدون نسخه آنتی‌بیوتیک بر حذر دارند. بسیاری بیمارستان‌ها نیز اکنون در برنامه‌ای برای کنترل عفونت‌ها شرکت دارند.

هند از سال ۲۰۱۱ سیاستی را برای مقابله با پدیده مقاومت به آنتی‌بیوتیک اتخاذ کرد، اما کارشناسان می‌گویند بسیاری از بیمارستان‌ها، آسایشگاه‌ها و پزشکان خانواده همچنان به تجویز بیش‌ازاندازه آنتی‌بیوتیک ادامه می‌دهند که باعث افزایش عفونت‌های مقاوم به دارو می‌شود.

ماه پیش پس‌ازآنکه یک زن آمریکایی که در مسافرتی به هند به علت عفونت با یک ابرمیکروب نادر درگذشت، مقامات دارویی به داروخانه‌ها هشدار دادند از فروش بدون نسخه آنتی‌بیوتیک‌ها خودداری کنند.


عفونت مقاوم به ۲۶ آنتی‌بیوتیک باعث مرگ زن آمریکایی شد


کد خبر
363587

