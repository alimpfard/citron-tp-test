
به گزارش آسوشیتدپرس معاون وزیر بهداشت
چین
، ما زیااووئی، در مراسم به مناسبت روز جهانی بهداشت گفت امیدوار است که بیمارستان‌ها فشار بیاورند تا مصرف آنتی‌بیوتیک‌‌ها به شیوه‌های "علمی و منطقی" صورت گیرد.

دکتر مایکل اولری، نماینده
سازمان جهانی بهداشت
در چین، حدود 6.8 درصد از موارد سل در چین به چندین دارو مقاوم هستند، که بسیار بالاتر از میزان 2 درصد در اغلب کشورهای توسعه‌یافته است.

آنتی‌بیوتیک‌ها که می‌توانند باکتری‌های عامل عفونت را از بین ببرند، در صورتی که بیش از حد لازم مصرف شوند، باکتری‌ها نسبت به آنها مقاوم می‌شوند.

سل مقاوم به دارو نیز در افرادی بروز می‌کند که داروهای غیراستاندارد،‌مشکلی شایع در چین، دریافت می‌کنند. مصرف سل معمولی در چین بیشتر طول می‌‌کشد و نیاز به داروهای گران‌قیمت‌تری دارد، که دارای اثرات جانبی زیانباری مانند آسیب به کبد هستند.

اولری گفت: "عفونت ناشی از جانداران ذره‌بینی مقاوم اغلب به درمان‌های متعارف پاسخ نمی‌دهند،‌و به بیماری طولانی‌تر و خطر بالاتر مرگ می‌انجامند."

او گفت این اقدام ضروری است، زیرا نمی‌توان داروهای جدید را به سرعت جایگزین داروهای قبلی  که کارآیی خودشان را از دست داده‌اند.

یک بیانیه سازمان جهانی بهداشت می‌گوید حدود 440 هزار مورد جدید سل مقاوم به چند دارو هر سال در جهان بروز می‌‌کند و باعث دست کم 150 هزار مرگ و میر می‌شود.

مصرف بیش از حد آنتی‌بیوتیک‌ها در چین بسیار شایع است، زیرا این شیوه‌ای است که درآمد بیمارستان را بالا می‌برد.

آنتی‌بیوتیک‌ها همچنین در صنعت مواد غذایی سوء ‌مصرف می‌شوند، و در بخش‌های گوناگون زنجیره غذایی از ماهی‌های پروررشی تا تولید عسل به کار می‌روند.

دکتر فابیو سکانو، افسر پزشکی سازمان جهانی بهداشت در برنامه سل در چین، گفت 50 درصد از آنتی‌بیوتیک‌های مصرفی در جهان در حیوانات در  صنعت تولید غذا سوء‌مصرف می‌شوند. سکانو گفت شواهدی وجود دارد که "هر چه آنتی‌بیوتیک‌های بیشتر مورد استفاده قرار می‌گیرند، میزان مقاومت نسبت به آنها در انسان‌ها بیشتر می‌شود."

کد خبر
131866

