
به گزارش خبرنگار مهر، هانس هاگستروم، سرپرست تیم تحقیق از بیمارستان دانشگاه کارولینسکا
سوئد
، تاکید می‌کند «تلاش برای کاهش چاقی باید از سنین پایین انجام شود تا مشکلات آتی مربوط به بیماری حاد کبدی در افراد کاهش یابد.»

وی در ادامه توضیح می‌دهد: «چاقی با ابتلا به مشکلی موسوم به
بیماری کبد چرب
غیرالکلی همراه است که در آن چربی‌ها شروع به رسوب در اعضاء بدن می‌کنند. در مقابل این بیماری، علت اصلی سیروز کبدی و پیوند کبدی است.»

در مطالعه جدید، تیم تحقیق داده‌های بیش از ۱.۲ میلیون مرد سوئدی را که بین سال‌های ۱۹۶۹ و ۱۹۹۶ در خدمت سربازی ثبت نام کرده بودند بررسی کردند. این افراد از یک سال بعد از خدمت اجباری تا پایان سال ۲۰۱۰ تحت پیگیری بودند.

در طول مدت پیگیری، حدود ۵۳۰۰ مورد بیماری کبدی حاد از جمله ۲۵۱ مورد
سرطان کبد
وجود داشت.

در مقایسه با مردان با وزن نرمال، ریسک سرطان کبد در سنین بالا برای مردان دارای اضافه وزن در جوانی ۵۰ درصد بیشتر است و در مورد مردان چاق در دوره جوانی این ریسک دوبرابر است.

همچنین محققان دریافتند این ریسک برای مردانی که هم چاق و هم مبتلا به
دیابت
نوع۲ بودند، بیش از سه برابر بوده است.

یافته‌ها نشان می‌دهد افزایش نرخ چاقی و اضافه وزن در جهان که پیش بینی شده تا سال ۲۰۳۰ در حدود ۱ میلیارد نفر چاق باشند، می‌تواند منجر به افزایش تعداد موارد ابتلا به
سرطان
و بیماری کبد در آینده شود.

کد خبر
366324

