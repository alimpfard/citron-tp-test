
بررسی‌های متعدد نشان داده‌اند که مصرف بیشتر میوه و سبزی با وضعیت بهتر سلامت روانی همراهی دارد، ازجمله کاهش احتمال دچار شدن به
افسردگی
و ناراحتی‌های روانی.

یک بررسی اخیر نشان داد که مصرف میوه‌ها و سبزی‌ها در حد متوسط - به‌طور میانگین شش وعده در روز- اثرات محافظتی بر زنان میان‌سال و سالمندتر دارد. خطر دچار شدن این زنان به ناراحتی روانی ۲۳ درصد کمتر بود. از طرف دیگر به‌طور غیرقابل‌انتظاری، به نظر نمی‌رسید زنانی که بیشتر از این مقدار میوه و سبزی می‌خوردند، مزایایی بیشتری به دست آورند و مردان بدون توجه میزان مصرف میوه و سبزی مزایای مشابهی را به دست نمی‌آوردند.

یافته‌های این بررسی این سؤال را مطرح می‌کند چرا سبزی‌ها و میوه‌ها در برخی موارد اثر محافظتی دارند و در برخی موارد نه؟ آیا حدی برای به دست آمدن این مزایا وجود دارد؟ چه عوامل دیگری دخیل هستند؟

میوه‌ها و سبزی‌ها منابع غنی ویتامین‌ها، مواد معدنی و
آنتی‌اکسیدان‌
ها هستند که همه آن‌ها برای سلامتی مفید شمرده می‌شوند. میوه‌ها و سبزی‌ها به‌طور خاص ممکن است التهاب را کاهش دهند، جریان خون را بهبود می‌بخشند یا آسیب‌ها را ترمیم می‌کنند. همه این اثرات ممکن است نقشی در سلامت مغز داشته باشند.

به‌هرحال شاید همین شواهد کافی باشد که مصرف سبزی و میوه‌ها را افزایش دهیم.

منبع: mayoclinic.com

کد خبر
366384

