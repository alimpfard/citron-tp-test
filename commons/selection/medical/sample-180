

مری لوله‌ای عضلانی است که کار هدایت غذا از دهان به معده را انجام می‌دهد. دیواره مری از چند لایه به نام غشای موکوسی، عضلات مری و بافت همبند تشکیل شده است.

سرطان مری به معنای رشد سلول‌های بدخیم در بافت مری (گسترش از لایه‌های درونی به طرف لایه‌های بیرونی) است.


سرطان چیست؟


علایم

اولین مشخصه این بیماری، درد در قفسه سینه و دشواری در بلع غذا است به طوری که بسیاری این دردها را با ناراحتی‌های قلبی اشتباه می‌گیرند.

بیمار مبتلا به سرطان مری به شدت دچار کاهش وزن می‌شود زیرا به علت دشواری در بلع،‌ غذای کافی به بدنش نمی‌رسد.

علل

علاوه بر عامل وراثت که احتمال ابتلا به این بیماری را در افراد خانواده فرد مبتلا افزایش می‌دهد،‌ مصرف دخانیات،‌ نوشیدن بیش از حد مشروبات الکلی، رژیم غذایی چرب و فقر پروتئین را می‌توان از عوامل مساعد کننده زمینه ابتلا به این سرطان نام برد.

علاوه بر اینها نوشیدن مایعات داغ،‌ تماس دایم و طولانی مدت با مواد شیمیایی و درگیری طولانی مدت فرد با بیماری ریفلاکس معده که باعث تماس سلول‌های مری با اسید معده و در نتیجه بیمار شدن این سلول‌ها می‌شود هم از علل زمینه ساز ابتلا به این بیماری هستند.

به طور کلی شیوع سرطان مری بین مردان سه برابر بیشتر از زنان است.

این بیماری دو نوع دارد. یک نوع آن که سلول‌های پهن یا سلول‌های سنگفرشی مری را درگیر می‌کند و بیشتر در قسمت‌های میانی و بالایی مری مشاهده می‌شود و نوع دیگر که سلول‌های تزشحی مری را دربخش‌های پایینی نزدیک معده درگیر می‌کند.

سرطان مری بر اساس میزان پیشرفت آن دارای مراحل گوناگون زیر است:

اگر رشد سلول‌های سرطانی محدود به داخلی‌ترین سلول‌های مری باشد به آن مرحله صفرگفته می‌شود، بالطبع درمان در این مرحله بسیار آسان‌تر و سریع‌تر صورت می‌گیرد.

مرحله بعدی یا مرحله یک، به پیشرفت سلول‌های سرطانی به لایه بعدی دیواره مری گفته می‌شود.

در مرحله سوم، این بیماری به لایه خارجی بافت می‌رسد یا حتی غدد لنفاوی اطراف مری را آلوده می‌کند.

مرحله چهارم، آلودگی علاوه بر غدد لنفاوی اطراف مری، سایر اعضای بدن را نیز درگیر می‌کند.

سرطان مری هم مانند بسیاری دیگر از بیماری‌ها اگر در مراحل اولیه تشخیص داده شود، بیمار شانس بیشتری برای درمان دارد.

معمولا شیوه درمان این است که باید با عمل جراحی مسیر مسدود شده غذا باز شود و سپس با شیمی درمانی سلول‌های بدخیم نابود شوند.

Webmd.com

کد خبر
201119

