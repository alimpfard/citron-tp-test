
به گزارش رويترز پژوهشگران می‌گویند این آزمایش فقط با گرفتن یک نمونه
خون
به‌طور قابل‌اطمینانی به پزشکان بگوید که آیا بیماران دچار
حمله قلبی
شده‌اند یا نه، درحالی‌که روش فعلی نیاز به چند ساعت انتظار و گرفتن نمونه‌های متعدد خون دارد.

دکتر آتول آناند، از دانشگاه ادینبورو در اسکاتلند و سرپرست این ‍پژوهشگران گفت: «هدف نهایی این است که با گرفتن یک نمونه خون واحد در اکثریت بیماران بتوان به پاسخ رسید.»

به گفته او، این آزمایش می‌توانند دوسوم افراد مبتلا به درد قفسه سینه را زودتر از بخش اورژانس مرخص کند و درنهایت باعث صرفه‌جویی در زمان و منابع شود.

این آزمایش جدید شبیه به آزمایش‌های قبلی است، اما نسبت به پروتئین‌هایی به نام تروپونین‌ها که هنگامی آسیب دیدن از قلب آزاد می‌شوند، حساس‌تر است.

پزشکان به‌طورمعمول در طول شش تا ۲۴ ساعت برای چندین بار آزمایش تروپونین خون را انجام می‌دهند. اگر میزان‌های این ماده پس از ۱۲ ساعت همچنان طبیعی باشد، نامحتمل است حمله قلبی رخ داده باشد.

این یافته‌ها از یک بررسی دوقسمتی است که در ‍‍ژورنال لنست منتشر شده است.

در ابتدا پژوهشگران از یک آموزش با حساسیت بالای تروپونین تولیدشده به‌وسیله شرکت ابوت (Abbot Laboratories) در 4780 نفر که در سال‌های 2013 و 2014 با علائم حمله قلبی به بخش‌های اورژانس در اسکاتلند مراجعه کرده بودند، استفاده کردند.

آنان داده‌های به‌دست‌آمده از این بیماران را ارزیابی کردند تا معلوم شود چه حد پایینی از تروپونین در خون به‌طور قابل‌اعتمادی بیانگر این است که فرد دچار حمله قبلی نشده است.

درنهایت، معلوم شود که 3799 نفر از این افراد حمله قلبی ندارند. 61 درصد از این افراد میزان تروپونین کمتر از 5 نانوگرم در لیتر داشتند.

این دانشمندان محاسبه کردند که در زیر حد 5 نانوگرم در لیتر، 99.6 درصد قطعیت وجود دارد که افراد در طول 30 روز آینده حمله قلبی نخواهند داشت.

این پژوهشگران یک بار دیگر این نتایج را در 1126 بیمار در اسکاتلند و 308 بیمار در ایالات‌متحده تکرار کردند.

 آناند گفت، آنچه این بررسی جدید نشان می‌دهد این است که افرادی که نتایج این آزمایش در آنان پایین‌تر از آستانه 5 نانوگرم در لیتر است در خطر فوری قرار ندارند. ممکن است بتوان این افراد را به خانه فرستاد یا به یک پزشک مراقبت‌های اولیه ارجاع کرد.

این آزمایش حدود 8 دلار خرج برمی‌دارد و گروه آناند در حال تکمیل آنالیز هزینه-فایده این آزمایش هستند.

 در حال حاضر، این آزمایش جدید در اروپا در دسترس قرار دارد، اما در آمریکا در دسترس نیست.

کد خبر
310161

