
به گزارش رويترز كنشگران بهداشتي سال‌هاست كه به دولت فشار مي‌آورند تا محدوديت‌هاي قوي‌تري بر سيگار كشيدن در
چين
- بزرگترين مصرف‌كننده دخانيات در جهان- اعمال كند، و اكنون مقامات اين كشور اجراي اقدامات بيشتر ضدسيگار را در سطح ملي در نظر دارند.

بر اساس مقررات جديد در پكن، يكي از پرجمعيت‌ترين شهرهاي جهان با 21.5 ميليون نفر جمعيت، هر كسي كه ممنوعيت سيگار كشيدن در رستوران‌ها، هتل‌ها، مدرسه‌ها، بيمارستان‌ها و در برخي از مكان‌هاي عمومي سرباز را زيرپا بگذارد، بايد 200 يوآن (32.25 دلار) جريمه بپردازد. اين ميزان جريمه 20 برابر بيشتر از ميزان جريمه فعلي است كه ندرت هم اعمال مي‌شود.

سيگار كشيدن بحران بهداشتي وخيمي را در چين ايجاد كرده است كه وجود بيش از 300 ميليون سيگاري در آن، سيگار كشيدن را به بخشي از بافت اجتماعي تبديل كرده است، و ميليون‌ها نفر نيز در معرض دود سيگار محيطي قرار دارند، و به اين ترتيب ميزان بيماري‌هاي تنفسي و قلبي در حال افزايش است.

بيش از نيمي از سيگاري‌ هاي چين سيگارها را به قيمتي كمتر از 5 يوآن (80 سنت آمريكا) براي هر بسته مي‌خرند كه نسبت به قيمت سيگار در كشورهاي غربي بسيار پايين‌تر است.

بازار سيگار عمدتا در دست شركت دخانيات ملي چين است كه تحت كنترل دولت است و بزرگترين شركت دخانيات جهان شمرده مي‌شود. تخمين زده مي‌شود كه فروش دخانيات تا 7 تا 10 درصد از درآمد دولت را تشكيل مي‌دهد و اين صنعت هزاران شغل را ايجاد مي‌كند.

مقامات چيني در رويدادي كه براي ترغيب ممنوعيت دخانيات روز يكشنبه «استاديوم آشيانه پرنده» را كه براي المپيك 2008 ساخته شده بود، با بنرهاي غوآْساي با نشانه‌هاي سيگار نكشيدن پوشاندند.

چندين داوطلب ززن ميانسال حركات موزوني طراحي‌شده‌اي را اجرا كردند كه تا به ترغيب اين كارزار بينجامد، از جمله شامل استفاده از پلاكاردهاي دستي است كه دولت توصيه مي‌كند افراد محلي براي تشويق ديگران به سيگار نكشيدن از آنها استفاده كنند.

کد خبر
297014

