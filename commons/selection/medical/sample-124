
براساس گزارش نيچر، قدم بعد، گنجاندن اين فناوري درون اسمارت‌فون‌ها است تا بتوان به راحتي به آن دسترسي پيدا كرد. زماني كه اين سيستم قابل حمل شود، امكان معاينه تعداد افراد بيشتري توسط آن و با كمترين هزينه و بدون نياز به وقت گرفتن از پزشك فراهم خواهد شد.

محققان دانشگاه استنفورد كه اين سيستم يادگيري عميق را ابداع كرده‌اند مي‌گويند عامل كليدي در موفقيت اين سيستم الگوريتمي است كه به آن امكان مي‌دهد آنچه از داده‌هاي موجود درباره نمونه‌هاي
سرطان
پوست در اختيار دارد را به كار بگيرد.

محققان براي هوشمند ساختن اين سيستم، 129 هزار و 450 عكس نماي نزديك از ضايعات پوستي ناشي از 2000 بيماري مختلف را وارد سيستم كردند و مركز داده‌هايي وسيع با نمونه‌هاي متنوع را براي يادگيري سيستم ايجاد كردند.

پس از آن ار الگوريتمي متعلق به شركت گوگل استفاده كردند كه مي‌توانست تفاوت ميان تصاوير سگ و گربه را تشخيص دهد و اين توانايي را به تشخيص تفاوت‌هاي ميان نشانه‌هاي پوستي انطباق دادند. در نهايت اين سيستم با 21 متخصص پوست و موي حرفه‌اي و تاييد شده به رقابت پرداخت ونتايج نشان داد ميزان موفقيت سيستم به اندازه موفقيت پزشكان متخصص در تشخيص بيماري سرطان پوست بوده‌است.

با اين همه قرار نيست هوش مصنوعي جايگزين پزشكان شود. اين سيستم با هدف دسترسي آسانتر افراد به مراحل اوليه معاينه است تا در صورت نياز به پزشك متخصص مراجعه كنند. تشخيص ميان ضايعات پوستي بد‌خيم و خوش‌خيم كار ساده‌اي نيست و همين موضوع قابليت سيستم هوش مصنوعي را چشمگيرتر مي‌سازد.

با اين‌همه تا پيش از عرضه عمومي اين سيستم در قالب اپليكيشن موبايل،‌ دانشمندان بايد از درست بودن ارزيابي اطلاعات توسط آن اطمينان حاصل كنند.

کد خبر
360291

