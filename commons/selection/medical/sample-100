
به گزارش رویترز دکتر کی سان، نویسنده ارشد مقاله این تحقیق از دانشکده بهداشت عمومی تی‌اچ چن هاروارد در بوستون گفت که تأثیر مصرف غلات کامل در کاهش بسیاری از بیماری‌های مزمن ازجمله بیماری‌های قلبی-عروقی و
سرطان روده بزرگ و راست‌روده
کاملاً شناخته‌شده است.

اما به گفته او تابه‌حال آنالیز بزرگ‌تری درباره رابطه مصرف غلات کامل و سلامتی کامل انجام‌نشده بود.

پژوهشگران نتایج ۱۴ بررسی درازمدت درباره رابطه مصرف غلات کامل و خطر مرگ را یک‌جا کردند که شامل ۷۸۶۰۷۶ نفر می‌شد، ازجمله ۹۷۶۸۹ نفر که در طول این بررسی‌ها درگذشته بودند. تقریباً ۲۴ هزار نفر از این افراد به علت بیماری قلبی و بیش از ۳۷ هزار نفرشان از
سرطان
مرده بودند.

افرادی که بیشترین میزان غلات کامل را خورده بودند، نسبت به افرادی که کمترین میزان آن‌ها را مصرف کرده بودند، تقریباً با احتمال ۲۰ درصد کمتر به علت بیماری قلبی-عروقی و با احتمال ۱۰ درصد کمتر از سرطان مرده بودند.

 به ازای هر وعده اضافی ۱۶ گرمی غلات کامل خطر مرگ مربوط به بیماری‌های قلبی- عروقی ۹ درصد و خطر مرگ از سرطان تا ۵ درصد کاهش یافته بود.

برای مثال نیم فنجان
برنج قهوه‌ای
پخته، جو دوسر پخته یا پاستای ۱۰۰ درصد تهیه‌شده از غلات کامل پخته‌شده یا یک برش از نان ۱۰۰ درصد تهیه‌شده از غلات کامل معادل این وعده ۱۶ گرمی است.

آنتونی فاردت از دانشگاه اوورانژ در فرانسه که در این بازبینی جدید شرکت نداشت، گفت: «شواهد علمی برای رابطه مثبت میان مصرف غلات کامل و کاهش خطر بیماری‌های مزمن و مرگ‌ومیر نسبتاً قدرتمند، مرتبط و منسجم است.»

به گفته فاردت، مواد مغذی غلات کامل نسبت به غلات تصفیه‌شده به‌صورت تدریجی‌تری در مجرای گوارش آزاد می‌شود و ما معمولاً غلات کامل را برای مدت طولانی‌تری می‌جویم، بنابراین باعث تحریک بیشتر تولید بیشتر هورمون‌های سیری می‌شویم، درحالی‌که در غذاهای بر اساس غلات تصفیه‌شده، نرم و شیرین‌شده این پدیده رخ نمی‌دهد.

غلات کامل مملو از
فیبرهای خوراکی
هستند که میزان چربی‌های ناسالم خون را کاهش میزان حساسیت به
انسولین
را افزایش می‌دهد، و به‌این‌ترتیب به کنترل سوخت‌وساز قند کمک می‌کند.

کد خبر
337077

