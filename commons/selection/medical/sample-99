
به گزارش رویترز
چین
 در تلاش است تا این عادت را که هزینه‌های عمده مراقبت‌های بهداشتی به دنبال دارد، مهار کند.

چین که بزرگترین تولیدکننده و مصرف‌کننده
سیگار
است، با وجود مخالفت مداوم صنعت دخانیات پیکار بر ضد سیگار کشیدن را شدت بخشیده است.

رسانه‌های دولتی چین می‌گویند این کشور ۳۰۰ میلیون سیگاری دارد و ۷۵۰ میلیون نفر نیز در معرض دود سیگار محیطی قرار دارند.

سازمان جهانی بهداشت در بیانیه‌ای اعلام کرد میزان فروش سیگار در ماه مارس ۲۰۱۶ نسبت به ماه مشابه در سال قبل ۳.۳ درصد افت کرده است.

این سازمان افزود فروش ارزان‌ترین سیگارها ۵.۵ درصد در این دوره ۵.۵ درصد کاهش یافته است و این کاهش نشان می‌دهد که وضع مالیات به خصوص سیگاری‌های فقیر را واداشته است تا خرید سیگارشان را کاهش دهد.

چین سال گذشته میزان مالیات عمده‌فروشی سیگار از ۵ درصد به ۱۱ درصد افزایش داد و به گفته سازمان جهانی بهداشت این افزایش مالیات درآمدی حدود ۷۰ میلیارد یوآن (۱۱ میلیارد دلاری)‌ را برای دولت مرکزی چین به بار آورد.

تجزیه‌وتحلیل سازمان جهانی بهداشت نشان داد که قیمت‌های خرده‌فروشی سیگار به‌طور میانگین حدود ۱۰ درصد افزایش است به‌طوری‌که ارزان‌ترین برندهای سیگار یک پنجم گران‌تر شده‌اند.

پیکارگران ضد سیگار در چین با مخالفت شدید انحصار دولتی دخانیات روبرو بوده‌اند که به علت سهم ۷ تا ۱۰ درصدی‌اش در درآمد مالیاتی دولت قدرت زیادی دارد.

یک بررسی در سال گذشته نشان داد که دوسوم مردان جوان- عمدتاً کمتر از ۲۰ سال- سیگار می‌کشند و حدود نیمی از آنان در صورت ترک نکردن سیگار به علت این عادت کشته می‌شوند.

کد خبر
333511

