
به گزارش رویترز این گزارش که در ژورنال لنست منتشر شده است، گرچه تعداد موارد مرگ کودکان زیر پنج سال نسبت به سال ۲۰۱۰ چهار میلیون مورد کمتر شده است، اما نابرابری زیادی از این لحاظ در میان ۱۹۴ کشور موردبررسی وجود دارد.

بر اساس این گزارش ۳.۶ میلیون مورد از ۵.۹ میلیون مورد مرگ‌ومیر کودکان زیر پنج سال در سال ۲۰۱۵ مربوط به ۱۰ کشور آسیایی و آفریقایی شامل
هند
،
نیجریه
،
پاکستان
،
جمهوری دموکراتیک کنگو
،
اتیوپی
،
چین
،
آنگولا
،
اندونزی
،
بنگلادش
و
تانزانیا
است.

این گزارش به وسیله پژوهشگران دانشکده بهداشت عمومی بلومبرگ دانشگاه جانز هاپکینز، دانشکده بهداشت و پزشکی گرمسیری لندن و سازمان جهانی بهداشت تهیه شده است، دو علت اصلی مرگ کودکان را عوارض مربوط به تولد زودرس و ذات‌الریه معرفی می‌کند.

بر اساس این گزارش گرچه میزان بقای کودکان بسیار بهتر شده است، اما کشورهای جهان نتوانسته‌اند به
هدف هزاره سازمان ملل
(MDG) برای کاهش میزان مرگ‌ومیر کودکان در به اندازه دوسوم فاصله ۱۹۹۰ تا ۲۰۱۵ دست یابند و این میزان فقط ۵۳ درصد کاهش یافته است.

این گزارش علت این عدم موفقیت را به کاهش نیافتن کافی مرگ‌ومیر در دوره نوزادی - ۲۸ روز اول زندگی- نسبت می‌دهد. بر اساس این گزارش ۲.۷ میلیون مورد از ۵.۹ میلیون مورد مرگ زیر پنج سال در سال پیش مربوط به نوزادان بوده است.

بر اساس اهداف
توسعه پایدار
که سال قبل جایگزین اهداف توسعه هزاره شد، کشورهای جهان باید تا سال ۲۰۳۰ میزان مرگ‌ومیر کودکان زیر پنج سال را به کمتر از ۲۵ مورد در هر ۱۰۰۰ تولد برسانند. نویسندگان این گزارش برای رسیدن به این هدف توصیه تغذیه کودکان با شیر مادر، واکسیناسیون برای
ذات‌الریه
،
مالاریا
و اسهال و بهبود بهداشت آب و فاضلاب را توصیه می‌کنند.

کد خبر
352342

