
به گزارش خبرنگار مهر، طبق گفته محققان، زمانی که افراد می‌ایستند ابتدا تپش قلب شان افزایش یافته و سپس بهبود می‌یابد.

طبق گفته تیم محققان کالج ترینتی دوبلین در
ایرلند
، سرعت بهبود تپش قلب در ۲۰ ثانیه بعد از ایستادن می‌تواند ریسک مرگ افراد مسن را در طول چهار سال بعد پیش بینی کند.

دکتر کاتال مک کروری، سرپرست تیم تحقیق، در این باره می‌گوید: «سرعت برگشت تپش قلب به حالت اولیه در واکنش به ایستادن نشانه مهم سلامت و سرزندگی است.»

این مطالعه جدید شامل حدود ۴۵۰۰ فرد بزرگسال ایرلندی ۵۰ سال به بالا بود. تحقیق نشان داد که احتمال مرگ در افراد دارای پایین‌ترین سرعت بهبود تپش قلب در مقایسه با افراد دارای سریع‌ترین زمان بهبود قلب، هفت برابر در طول چهار سال بعد بیشتر است.

رز آن کنی، عضو دیگر تحقیق، توضیح می‌دهد: «تغییر از حالت خوابیده یا نشسته به حالت ایستاده یک فعالیت تکراری در طول روز است و چالشی را به سیستم قلب برای حفظ
فشار خون
و تپش قلب ثابت وارد می‌کند و از این رو فشار بر سیستم قلبی را کاهش می‌دهد.»

وی در ادامه می‌افزاید: «بهبود تپش قلب از طریق شیوه‌های نظیر ورزش شخصی شده قابل بهبود است.»

کد خبر
355140

