
به گزارش رویترز دکتر اریکا هارتمن، پژوهشگر در دانشگاه نورث‌وسترن در اوانستون در ایلینویز این کار ممکن است به بررسی بیشتری مواد شیمیایی ضدمیکروبی مانند تریکلوسان نیاز داشته باشد که در غبار خانگی یافت می‌شوند.

هارتمن که از هنگامی که پژوهشگر دانشگاه اورگن بود، در این بررسی شرکت داشته است، می‌گوید: «ما به یافتن راه‌های مسئولانه برای استفاده از مواد ضدمیکروبی و
آنتی‌بیوتیک‌
ها نیاز داریم- چه در خانه، چه در کشاورزی و چه در پزشکی- تا به طور واقعی مشکل مقاومت به آنتی‌بیوتیک را حل کنیم.»

هارتمان و همکاران نمونه‌های غبار از داخل یک تاسیسات ورزشی و یک مرکز آموزشی رابطه میان مواد شیمیایی ضدمیکروبی و ژن‌های مقاومت به آنتی‌بیوتیک در میکروب‌ها را آنالیز کردند.

برای مثال، نمونه‌های غبار دارای مقدارهای بالاتر تریکلوسان میزان‌های بالاتر ژنی داشتند که در مقاومت باکتریایی به چند دارو دخیل است. با اینکه آنان فقط مقدارهای بسیار کم تریکلوسان- کمتر از مقدار آن در بسیاری فراورده‌های خانگی یافتند- به گفته این پژوهشگران این رابطه بیانگر آن است لازم است تحقیقات بیشتری درباره چگونگی تاثیر این مواد در ایجاد مقاومت به آنتی‌بیوتیک انجام شود.

سازمان غذا و داروی آمریکا در ابتدای این ماه همه صابون‌های قطعه‌ای و برخی از فراورده‌های مصرفی حاوی تریکلوسان و سایر مواد شیمیایی ضدباکتریایی را ممنوع کرد. این ممنوعیت مواد ضدعفونی‌کنننده دست یا فراورده‌های ضدباکتریایی در بیمارستان‌ها را در بر نمی‌گیرد.

به گفته هارتمان، این ممنوعیت همچنین برای بسیار فراورده‌های دیگر حاوی این مواد شیمیایی شامل رنگ‌ها، خمیردندان، اسباب‌بازی بچه‌ها و ظروف آشپزخانه اعمال نمی‌شود.


تاثیرات زیان‌بار کبدی یک ترکیب ضدمیکروبی رایج


کد خبر
346810

