
به گزارش واحد مرکزی خبر به نقل از شبکه تلویزیونی یورونیوز، شمار زیادی از بیماران اروپایی داروهای مورد نیاز خود را از طریق
اینترنت
خریداری می‌کنند اما این خریداران نمی‌دانند که احتمال دارد داروی تقلبی به آنها تحویل داده شود.

داروهای تقلبی داروهایی هستند که به جای داروهای مشابه و مجاز جا زده می‌شوند. داروی‌های تقلبی مراحل ارزیابی پیش بینی شده در قوانین اروپا را سپری نمی‌کنند و به این ترتیب احتمال دارد خطرات فراوانی برای سلامتی داشته باشند.

عضو آژانس فدرال دارویی بلژیک می‌وید: داروی‌های تقلبی احتمال دارد بسیار خطرناک باشند زیرا معلوم نیست از چه موادی ساخته شده‌اند زیرا بر روی برچسب آنها محتویاتشان نوشته نمی‌شود. احتمال دارد این داروها دارای مواد فعال با دوز بالا یا پایین باشند.

اگر مواد فعال این داروها کمتر از میزان لازم باشد برای درمان بیماری‌ها موثر نخواهند بود.

بنا بر اعلام سازمان جهانی بهداشت، داروهای تقلبی یک درصد بازار اروپا، ده درصد بازار بین‌المللی و تا سی درصد برخی بازارهای آسیایی، آفریقایی و آمریکا لاتین را به خود اختصاص داده‌اند.

پس از داروهای تقویت کننده، از این پس این جنایت سازمان یافته داروهایی همچون ضدسرطان‌ها و داروهای ضد فشار خون را هدف قرار داده اند.

گفته می‌شود عملکرد سالانه قاچاق داروهای تقلبی در جهان به چهل و پنج میلیارد یورو می‌رسید.

اتحادیه اروپا
برای مقابله با این مشکل مقررات جدیدی را در نظر گرفته است.

یکی از این مقررات به امکان پیگیری کل فرآیند توزیع داروها مربوط می‌شود. کد شناسایی و بسته بندی خاصی که بسته ماندن داروها از زمان خروجشان از کارخانه را تضمین می‌کند دو مورد از این اقدامات است. پنجاه درصد داروهایی که در اینترنت به فروش می‌رسد تقلبی است. در آینده، برچسب کیفیت، پایگاه‌های اینترنتی فروش قانونی داروها را مشخص خواهد کرد.

کد خبر
129581

